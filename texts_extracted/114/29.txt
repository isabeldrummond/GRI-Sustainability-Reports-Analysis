28
Lo sviluppo della dimensione manageriale ha rappresentato uno dei punti di maggiore attenzione nell’ambito dello sviluppo 
professionale del personale della Capogruppo. In particolare, è stato previsto un focus su interventi formativi incentrati sui 
temi della Leadership e della Self-Consciousness. Il Progetto “Conscious Leader”, avviato nel corso del 2016, ha coinvolto tra-
sversalmente collaboratori appartenenti a diverse aree aziendali, professional o responsabili di risorse di CDP S.p.A. che, con 
il supporto e la guida di coach e formatori esperti, hanno indagato e analizzato la sfera emozionale interna – per acquisire 
consapevolezza sugli elementi distintivi della leadership, a partire dall’intelligenza emotiva – e approfondito il concetto di 
resilienza, intesa come capacità di attivare risorse personali per agire con maggior efficacia in contesti complessi e mutevoli.
Inoltre, nello stesso anno, allo scopo di arricchire e sistematizzare l’offerta formativa in risposta alle esigenze e alle competen-
ze professionali specifiche, valutate con riferimento alla mission aziendale e del business del Gruppo, l’Area Risorse Umane ha 
avviato il Progetto “Catalogo Formativo CDP”. Il Catalogo consentirà a manager e professional di orientarsi tra le diverse aree 
tematiche in cui si suddivide l’offerta formativa definita, approfondendo obiettivi, contenuti e modalità didattiche utilizzate. 
Il Catalogo sarà uno strumento disponibile, trasversalmente, alle diverse realtà del Gruppo CDP, in coerenza con il modello di 
Leadership proposto.
Pari opportunità e work life balance
La cultura aziendale del Gruppo CDP, come definito nel Codice Etico e nel Regolamento di Selezione e Assunzione del perso-
nale, è orientata a garantire la “gender parity” e la parità di trattamento.
Già a partire dalla selezione delle nuove risorse sono garantite pari opportunità nell’accesso alla società, senza alcuna discri-
minazione basata su sesso, sessualità, età, credo religioso, razza, appartenenza politica e/o sindacale, condizioni personali 
e sociali.
La distribuzione per genere all’interno dell’azienda è pressoché equilibrata; le donne nel 2017, infatti, sono circa il 47% delle 
popolazione, rispetto al 53% rappresentato dagli uomini, in linea con il trend del biennio precedente. Nell’ultimo triennio circa 
il 44% dei nuovi assunti sono state donne.
La contrattazione integrativa ha previsto l’adozione di numerose misure volte a migliorare le condizioni lavorative del per-
sonale dipendente, consentendo una maggiore conciliazione tra i tempi di vita e lavoro; molte iniziative infatti sono rivolte 
a tutelare i lavoratori nell’ambito degli impegni familiari, con un’attenzione particolare al ruolo delle madri lavoratrici. Con 
riferimento alle iniziative a favore della famiglia, si evidenziano quelle a sostegno della maternità e della paternità: in partico-
lare, la società CDP S.p.A. garantisce ai propri dipendenti un mese aggiuntivo di congedo per maternità/paternità retribuito 
al 100% e 30 giorni di permessi retribuiti all’anno in caso di malattia del bambino fino al compimento del 3° anno di età.
Generalmente la totalità dei dipendenti che richiede un congedo parentale rientra al lavoro e mantiene il posto di lavoro dopo 
12 mesi (nel 2017 il tasso di mantenimento è del 98% e nel 2016 era pari al 100%). Nel corso del 2017, 120 dipendenti hanno 
richiesto un congedo parentale (in linea rispetto allo scorso anno). Di questi dipendenti, il 79% risultano donne e la restante 
parte uomini (trend in linea rispetto alla media dell’ultimo triennio).
Per facilitare il reinserimento nell’attività lavorativa, in particolare delle neo mamme, vengono organizzati degli incontri con 
loro al momento del ritorno dal periodo di assenza per un aggiornamento sui principali cambiamenti intervenuti in azienda ed, 
eventualmente, per recepire esigenze di flessibilità lavorativa. A tal proposito, il Gruppo CDP accoglie con favore le richieste 
di coloro che vogliono svolgere temporaneamente la prestazione lavorativa in regime di part-time. A oggi le lavoratrici part-ti-
me in azienda sono circa il 97% del totale dei lavoratori con orario ridotto.
Un’altra misura che consente una maggiore conciliazione tra i tempi di vita e lavoro è la corresponsione di un contributo de-
stinato all’abbattimento dei costi sostenuti dai propri dipendenti per l’iscrizione e per la retta mensile di asili nido pubblici e 
privati.
Per quanto attiene alla diversity in termini di disabilità, la Capogruppo aderisce dal 2013 al Progetto Match, che consiste in 
una specifica convenzione con il centro per l’impiego per favorire l’occupazione di persone affette da disabilità. Il Centro per 
l’Impiego cerca di coniugare al meglio l’esigenza dell’azienda con il profilo delle persone disabili in cerca di lavoro tramite un 
database informatico: ogni soggetto presente nel database è stato precedentemente valutato tramite colloqui e test finalizzati 
ad individuare il lavoro ed il contesto migliore in cui operare anche in relazione alle caratteristiche complessive del lavoratore.