I temi di natura non finanziaria, i principali rischi e gli impatti connessi 13
I temi di natura non finanziaria, 
i principali rischi e gli impatti 
connessi
I. Il presidio dei rischi nel Gruppo CDP
Il Gruppo CDP ha implementato specifici processi necessari a determinare le responsabilità per il presidio dei rischi, in modo 
da garantire la solidità e la continuità aziendale nel lungo periodo. A tale fine si è dotato di un sistema di controllo interno 
finalizzato al presidio e monitoraggio dei rischi stessi connessi all’attività svolta.
In particolare, tale sistema di controllo è riflesso nella normativa interna di Gruppo (come, ad esempio, il Codice Etico di 
Gruppo) e delle diverse società soggette a direzione e coordinamento (come, ad esempio, il Modello 231/01, il Regolamento 
Rischi, il Regolamento Compliance e il Regolamento dell’Area Internal Auditing adottati dalle società soggette a direzione e 
coordinamento).
Il sistema di controllo interno dei rischi del Gruppo CDP è articolato su tre livelli:
1. primo livello: le strutture operative identificano, valutano, monitorano, attenuano e riportano i rischi derivanti dall’ordinaria 
attività aziendale, assicurando la correttezza dell’operatività in coerenza con i limiti e gli obiettivi di rischio assegnati;
2. secondo livello: il Chief Risk Officer, posto a riporto diretto dell’Amministratore Delegato, è responsabile del presidio di 
tutte le tipologie di rischio e della chiara rappresentazione al Vertice e al Consiglio di Amministrazione del profilo di rischio 
complessivo del Gruppo CDP e del suo grado di solidità;
3. terzo livello: l’Internal Auditing a diretto riporto del Consiglio di Amministrazione, esercita l’attività di supervisione e co-
ordinamento per il tramite del Presidente. L’Internal Auditing valuta l’idoneità del complessivo sistema di controllo interno 
per garantire l’efficacia e l’efficienza dei processi, la salvaguardia del patrimonio aziendale e degli investitori, l’affidabilità 
e l’integrità delle informazioni contabili e gestionali, la conformità alle normative interne ed esterne e alle indicazioni del 
management.
Per lo svolgimento delle proprie attività, l’Internal Auditing presenta al Consiglio di Amministrazione un Piano delle Attività, in 
cui sono rappresentati gli interventi di audit programmati in coerenza con i rischi associati alle attività finalizzate al raggiun-
gimento degli obiettivi aziendali.
Gli esiti delle attività svolte, con periodicità trimestrale, sono portati all’attenzione del Vertice aziendale, previo esame del 
Comitato Rischi, del Consiglio di Amministrazione e del Collegio Sindacale; gli elementi di criticità rilevati in sede di verifica 
sono, invece, tempestivamente segnalati alle strutture aziendali competenti per l’attuazione di azioni di miglioramento.
Il Gruppo CDP, consapevole della missione che gli è stata affidata per legge e, conseguentemente, dallo Statuto, si pone 
l’obiettivo di presidiare correttamente i rischi individuati in tutte le attività, condizione primaria per conservare il rapporto di 
fiducia con gli stakeholder e per garantire la sostenibilità d’impresa nel tempo.
Dichiarazione consolidata di carattere non finanziario del Gruppo CDP  2017