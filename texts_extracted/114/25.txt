24
prodotti “extra Common Approaches”. La Raccomandazione Ocse individua linee guida comuni per la valutazione ambientale 
delle operazioni che beneficiano di sostegno pubblico, stabilisce i criteri di classificazione e gli strumenti di misurazione dei 
potenziali impatti ambientali, impone il rispetto delle leggi locali e degli standard internazionali e definisce obblighi di traspa-
renza riguardo le informazioni relative all’ambiente. SACE classifica le operazioni oggetto di valutazione socio-ambientale in 
tre categorie, secondo il grado del potenziale impatto ambientale e sociale.
SACE non si limita alla sola valutazione preventiva: nei casi in cui la complessità del progetto lo richieda, la Società segue la 
realizzazione e l’esercizio dello stesso, verificandone nel tempo la conformità agli standard internazionali. Il monitoraggio at-
tivo permette di intervenire prontamente nelle situazioni di eventuale scostamento dagli standard concordati e di collaborare 
alla risoluzione dei problemi.
Il processo di controllo delle prestazioni ambientali e sociali si applica alla maggior parte delle operazioni a impatto potenziale 
elevato e per le altre operazioni viene deciso, caso per caso, l’approccio da adottare in base alla natura dell’operazione e al 
risultato della valutazione. La valutazione ambientale e sociale include, attraverso l’imposizione degli standard internazionali 
previsti dai Common Approaches, anche gli impatti direttamente collegati al progetto sui diritti umani. In alcuni contratti di 
finanziamento (loan agreement), quando il potere negoziale e la natura dell’operazione lo consentono, viene inserito un riferi-
mento esplicito alla tutela dei diritti umani.
Per attuare gli impegni previsti dalla Raccomandazione Ocse, SACE si è dotata di una unità di Valutazione Ambientale e So-
ciale dedicata, collocata nella divisione Analisi Rischi e indipendente dalla divisione business. L’unità è composta da quattro 
risorse con background tecnico-ambientale che operano nel contesto delle procedure di analisi e valutazione delle operazioni 
e di gestione delle operazioni definite dalla Società.
L’attività di valutazione ambientale e sociale delle operazioni viene svolta dal team di Analisi Ambientale (di seguito anche 
“AAM”), in conformità alla Raccomandazione Ocse ed alle procedure interne di SACE. AAM svolge anche un’attività di moni-
toraggio sulle singole operazioni valutate ed individuate ad impatto ambientale significativo, sulla base dei report di monito-
raggio di progetto predisposti dall’acquirente e/o da un consulente terzo dedicato al monitoraggio.
Il team interno di SACE che si occupa di valutazione socio-ambientale partecipa agli incontri periodici degli “Environmental 
Practitioners”, durante i quali lo scambio di esperienze tra esperti ambientali dei Paesi Ocse favorisce l’approfondimento 
e il confronto. I componenti del team hanno affinato le competenze specialistiche attraverso la partecipazione ad incontri 
focalizzati su temi quali, ad esempio: il resettlement, l’health and safety e le clausole ambientali nei contratti di finanzia-
mento.
II. La gestione del personale, diversity e 
pari opportunità
Come stabilito dal Codice Etico, il valore del rispetto della persona e del suo sviluppo professionale è considerato come valore 
fondamentale dalla Capogruppo CDP S.p.A. e dalle società del Gruppo, insieme alla consapevolezza che il complesso delle 
capacità relazionali, intellettive, organizzative e tecniche di ogni dipendente rappresenta una sua risorsa strategica.
A tal fine, nella gestione dei rapporti con i dipendenti, l’approccio del Gruppo CDP è caratterizzato da:
• un apposito regolamento Selezione e Assunzione basato sulle competenze, le professionalità e pari opportunità;
• l’ascolto dei dipendenti;
• le politiche retributive e un processo di valutazione dei dipendenti attivato annualmente che assicurano la promozione di 
azioni e comportamenti corrispondenti alla cultura e alle aspettative della società;
• un percorso di formazione e sviluppo mirato;
• una garanzia di parità di trattamento e valorizzazione della diversity sanciti dal Codice Etico;
• un impegno nel garantire la salute e la sicurezza nei luoghi di lavoro;
• un pacchetto di welfare e iniziative volte ad incrementare il benessere del lavoratore e della sua famiglia definito nei Con-
tratti Integrativi Aziendali;
• le relazioni industriali.