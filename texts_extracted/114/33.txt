32
IV. L’environmental footprint del Gruppo
Il Gruppo riconosce l’importanza della salvaguardia dell’ambiente come bene primario e si assume l’impegno di promuove-
re, nell’ambito delle proprie strutture, un uso razionale delle risorse e un’attenzione alla ricerca di soluzioni innovative per 
garantire il risparmio energetico. In particolare, le società del Gruppo perseguono l’obiettivo di gestire in modo organizzato 
e con crescente efficienza i propri impatti sull’ambiente, sia quelli connessi con l’operatività quotidiana (come ad esempio 
l’attenzione ai consumi di carta, acqua ed energia, produzione e gestione di rifiuti, ecc.), sia quelli riconducibili ad attività dei 
fornitori ed a quelle oggetto di finanziamento, ad esempio attraverso la valutazione del rischio ambientale nei finanziamenti e 
investimenti, o decidendo di escludere attività con impatti ambientali rilevanti o che comportino l’utilizzo di prodotti inquinanti 
da parte dei fornitori.
I temi relativi alla gestione degli impatti ambientali nella catena di fornitura e negli investimenti sono trattati negli appositi 
paragrafi.
Le società CDP S.p.A. e CDPI SGR si sono dotate di un Sistema di Gestione Ambientale certificato ISO 14001 e, in coerenza con 
esso, hanno adottato una politica ambientale nella quale non solo sono espressi i principi nella gestione delle proprie attività, 
ma anche gli obiettivi in tema di tutela dell’ambiente. Le certificazioni, le quali hanno un campo di applicazione limitato alle 
attività condotte nei siti delle principali sedi, definiscono politiche e procedure che specificano precise indicazioni comporta-
mentali che si considerano valide e applicate per tutti i dipendenti che prestano lavoro negli stabili delle società del Gruppo.
Il Gruppo SACE, ha previsto l’istituzione di un Sistema di Gestione Ambientale idoneo all’ottenimento della certificazione ISO 
14001 per l’anno 2018.
Le emissioni di CO2 ad oggi monitorate sono legate principalmente ai consumi energetici, alla flotta auto aziendale e alle 
missioni di lavoro che richiedono lo spostamento dei dipendenti del Gruppo.
I consumi maggiori, che derivano dall’approvvigionamento dalle principali utilities, sono rendicontati e monitorati con caden-
za periodica. Con riferimento all’energia elettrica acquistata, al momento, non risultano contratti specifici che stabiliscano 
soglie di energia prodotta tramite l’utilizzo di sole fonti rinnovabili; a tal proposito, quindi, la percentuale di energia elettrica 
proveniente da fonte rinnovabile per il Gruppo CDP può considerarsi alla stregua della componente di energia rinnovabile 
compresa nel mix produttivo nazionale.
Con l’obiettivo di perseguire la riduzione dei principali consumi derivanti dalle utilities nel triennio 2015-2017, e di conseguenza 
le emissioni indirette e gli obiettivi di miglioramento prefissati dalla politica del sistema di gestione ambientale, sono state 
intraprese diverse iniziative in merito alla riduzione dei consumi messe in campo dal Gruppo.
Nella sede di CDP S.p.A. di via Goito a Roma, che ospita circa il 37% dei dipendenti del Gruppo, sono stati eseguiti i seguenti 
interventi:
• è stato installato un impianto di pannelli solari termici, che consentono di sopperire a circa il 70% del fabbisogno di acqua 
calda per usi civili (erogata nei servizi igienici);
• è stato sostituito il gruppo statico di continuità (UPS), con apparecchi a maggiore efficienza, intervento attraverso il quale 
l’azienda ha ottenuto alcuni Titoli di Efficienza Energetica;
• è stata portata avanti un’iniziativa per la sostituzione del sistema di illuminazione con lampade a basso consumo energeti-
co, con l’obiettivo di passare all’utilizzo dei LED per l’intera struttura;
• sono stati installati, nei bagni della sede, sensori di presenza per l’accensione delle luci;
• è stato installato un sistema PLC (programmable logic controller system), per il monitoraggio e spegnimento regolato di luci 
e fan coils;
• da diversi anni, è stata creata una flotta di bike aziendali il cui utilizzo è possibile per tutti i dipendenti del Gruppo CDP, al 
fine di facilitare gli spostamenti, all’interno della città e inter-sedi del Gruppo.
Nella nuova sede di Milano in via San Marco di CDP S.p.A. oltre a essere installate lampade a basso consumo in tutto lo stabile 
e sensori di presenza nei bagni come per la sede di via Goito, è in fase di avanzamento il progetto di creare una flotta di auto 
aziendali completamente elettriche.
Nella sede di via Versilia, che ospita circa il 15% dei dipendenti del Gruppo (tra CDP S.p.A., CDP RETI, CDP Immobiliare, CDPI 
SGR, Gruppo Fintenca) sono state condotte diverse iniziative sempre volte alla riduzione dei consumi energetici. La principale 