26
Dal confronto e dalla vivacità intellettuale di tali risorse sono derivati progetti come ad esempio “La busta paga trasparente”, 
che ha reso disponibile per tutto il personale un’applicazione, accessibile direttamente dalla intranet aziendale, che consente 
di navigare tra le diverse voci che compongono la busta paga del dipendente, avendo contemporaneamente accesso alle 
definizioni e ai chiarimenti esplicativi degli acronimi, codici e sigle che tipicamente rappresentano il “linguaggio” espresso nel 
documento.
Il Piano Industriale del Gruppo CDP 2016-2020, tra gli altri, ha individuato come prioritario il rafforzamento di una governance 
di Gruppo, intesa in particolare come capacità di indirizzo e gestione da parte della Capogruppo. Per raggiungere tale risul-
tato si è innanzitutto scelto di rafforzare l’identità di Gruppo, attraverso una iniziativa denominata “CDP Group Values Jam”, 
promossa dalla Capogruppo e pensata per coinvolgere tutte le risorse del Gruppo CDP. Nei tre giorni di durata dell’iniziativa 
sono state discusse proposte, suggerimenti e commenti, resi al di là delle barriere gerarchiche, funzionali e societarie, su trac-
ce di confronto relative a valori, innovazione, gestione del cambiamento. Le diverse idee, spunti e proposte emerse sono state 
successivamente votate dai c.d. Jammers (i partecipanti alla discussione informatica) e si sono tradotte in altrettanti progetti 
avviati a partire dal 2016, quali ad esempio:
• “Nuova Carta dei Valori CDP”, nella quale sono stati inclusi i valori di riferimento del Gruppo emersi dalla Jam, ovvero, 
responsabilità, collaborazione, coraggio, competenze. Questi valori diventano parole chiave per rafforzare il livello di inte-
grazione interna e sinonimi della cultura che si vuole promuovere all’interno e all’esterno del contesto aziendale;
• “CDP Group Intranet”, attraverso il quale le reti aziendali delle singole società del Gruppo verranno superate a favore di 
un’unica rete e di uno spazio virtuale di condivisione informativa e collaborazione, che renderà sempre meno visibili i confini 
societari;
• Apertura di nuove sedi territoriali (Torino, Bologna, Venezia, Palermo, Firenze, Napoli) per assicurare una maggiore vici-
nanza della società agli stakeholder che, tradizionalmente, rappresentano gli interlocutori del Gruppo CDP, ovvero Enti 
Territoriali e imprese;
• “Mobilità Interna”, progetto realizzato nell’ottica di favorire lo sviluppo delle professionalità e delle competenze del 
Gruppo cercando nel contempo di soddisfare le esigenze di mobilità interna su base volontaria. Nel 2017 è stata emes-
sa da CDP una specifica Policy di Gruppo “Mobilità Interna” e sono stati pubblicati numerosi job posting nel corso 
dell’anno;
• “Conscious leader” un progetto formativo rivolto ad un gruppo di manager e professional ed orientato allo sviluppo della 
consapevolezza degli elementi distintivi della leadership”.
Le iniziative presentate rafforzano l’approccio del Gruppo CDP relativamente alla comunicazione interna, che si concretizza in 
una sinergia con le diverse strutture aziendali, al fine di creare le basi per un piano di comunicazione interna a supporto dello 
sviluppo di una cultura aziendale improntata al cambiamento.
Compensation e Performance Review
La politica retributiva e i criteri di valutazione dei dipendenti, inclusi i sistemi d’incentivazione, rientrano nell’ambito delle po-
litiche di sviluppo delle risorse e sono gestiti attivamente con l’intento di garantire la disponibilità di un capitale umano con le 
competenze e la motivazione necessarie ad operare con successo per il raggiungimento degli obiettivi aziendali.
La politica retributiva del Gruppo CDP si ispira ad un criterio di moderazione, con la consapevolezza che il corretto assetto 
retributivo, anche attraverso l’uso delle componenti variabili della retribuzione, sia uno strumento fondamentale per persegui-
re l’equità interna, la competitività con il mercato esterno e l’allineamento degli interessi delle proprie risorse con quelli degli 
stakeholder.
La politica retributiva dei dipendenti del Gruppo CDP è definita considerando una struttura retributiva in grado di attrarre e 
motivare persone dotate delle necessarie qualità professionali, fermo restando la coerenza della remunerazione complessiva 
sia rispetto ai riferimenti di mercato per ruoli assimilabili per responsabilità e complessità, sia rispetto al mercato interno 
composto dalle diverse società del Gruppo CDP e alle performance economiche del Gruppo.
Con specifico riferimento a CDPI SGR essendo esso un soggetto vigilato da Banca d’Italia, la politica e le prassi di remunera-
zione e incentivazione riflettono e promuovono una sana ed efficace gestione dei rischi e non incoraggiano un’assunzione degli 
stessi non coerente con i profili di rischio, il regolamento, lo statuto o altri documenti costitutivi dei Fondi di Investimento ge-
stiti. La politica di remunerazione e incentivazione è altresì coerente con i risultati economici e con la situazione patrimoniale 
e finanziaria del gestore dei Fondi di Investimento Immobiliari gestiti.