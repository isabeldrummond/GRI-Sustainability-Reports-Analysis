L’approccio, le politiche e le principali performance del Gruppo 25
Assunzioni e occupazione
Con l’obiettivo di garantire un contributo rilevante alla realizzazione dell’ambizioso Piano Industriale 2016-2020, nel corso 
dell’ultimo triennio sono state assunte 507 risorse in tutto il Gruppo. Nel 2017 l’organico del Gruppo conta 1.997 dipendenti 
(1.923 nel 2016), suddiviso per le diverse società come presentato di seguito: 23
Numero di dipendenti
Società 2017 2016 2015
CDP S.p.A. 767 697 638
CDP RETI 4 4 4
CDP Immobiliare 118 123 128
Fintecna 129 134 141
CDP Equity2 23 38 40
CDPI SGR 44 43 37
Gruppo SACE 912 730 723
SIMEST3 - 154 158
Totale 1.997 1.923 1.869
Il processo di selezione e assunzione del personale è disciplinato da appositi regolamenti e norme aziendali, aggiornati nel 
2017, ed ogni sua fase è supportata da evidenze documentali e tracciate, finalizzate ad assicurare modalità trasparenti nella 
sua realizzazione.
La selezione dei dipendenti viene effettuata sulla base delle competenze e delle capacità professionali dei candidati: il Grup-
po CDP garantisce a tutti le pari opportunità nell’accesso, senza discriminazione alcuna per ragioni di sesso, appartenenza 
etnica, nazionalità, religione, opinioni politiche, orientamento sessuale, condizioni personali e sociali.
Il Gruppo CDP collabora attivamente con le migliori università italiane al fine di attrarre brillanti neolaureati da inserire nel 
proprio organico. Nel 2017, a circa 60 ragazzi (il 62% in più rispetto al 2016) è stato offerto di trascorrere un periodo da tre a 
sei mesi all’interno delle principali aree di business e di staff delle società del Gruppo.
Al termine dello stage, tenuto conto del giudizio complessivo sul contributo offerto dallo stageur, alla maggior parte di loro è 
stato offerto un contratto, con l’obiettivo di inserire in azienda giovani di talento da avviare ad un percorso di crescita profes-
sionale.
Ascolto dei dipendenti e gestione del cambiamento
Tra il 2015 e il 2016 è stato intrapreso un percorso di trasformazione organizzativa, collegato ai nuovi indirizzi strategici, teso 
a rafforzare e rendere efficace la dimensione multi specialistica in cui le singole società del Gruppo operano, ognuna per la 
propria technicality e per il proprio ambito di attività, in maniera sinergica tra loro e verso la Capogruppo per la realizzazio-
ne degli obiettivi di business. Parallelamente, è andata delineandosi l’esigenza di comprendere come la cultura aziendale 
del momento fosse in grado di accompagnare il cambiamento in atto per affrontare le sfide che la complessità tecnologica, 
economica e sociale impone. A tal proposito è stata svolta una survey denominata “Corporate Value Survey” attraverso 
la quale sono state coinvolte le persone del Gruppo nella valutazione degli aspetti legati al cambiamento organizzativo. 
Le valutazioni hanno delineato gli ambiti sui quali si sono concentrate iniziative e progetti: innovazione, collaborazione, 
trasparenza e leadership. Tali iniziative e progetti hanno coinvolto, in una prima fase, i collaboratori candidatisi al ruolo di 
Change Agents (circa 120 risorse).
2  Al 1° luglio 2017 vi è stata una cessione di ramo d’azienda – da CDP Equity a FSI SGR – che ha comportato l’uscita di 18 dipendenti.
3  A partire dall’anno 2017 i dati di SIMEST sono ricompresi all’interno del Gruppo SACE, a seguito di acquisizione avvenuta in data 30 settembre 2016.
Dichiarazione consolidata di carattere non finanziario del Gruppo CDP  2017