16
IV. Rischi di natura ambientale e di salute e 
sicurezza nelle attività di CDP
Il presidio dei rischi del Gruppo CDP include anche i rischi di natura ambientale e inerenti alla salute e sicurezza del personale 
sui luoghi di lavoro.
Data la natura del business delle società del Gruppo, i rischi correlati agli aspetti di carattere ambientale e di salute e sicurez-
za risultano nel complesso di ridotta entità. Gli aspetti più rilevanti sul fronte ambientale sono legati ai consumi derivanti dalle 
utilities, allo smaltimento dei rifiuti, alle emissioni derivanti dalle missioni del personale e all’utilizzo della flotta auto.
Un più elevato profilo di rischio ambientale viene registrato nelle attività svolte da CDP Immobiliare, CDPI SGR, dalle control-
late di Fintecna ed in particolare in tutte le attività relative ai procedimenti di bonifica.
CDPI SGR risulta esposta a specifici rischi in materia di salute e sicurezza sul lavoro, oltre che di natura ambientale, nei fondi 
gestiti dalla società. Per questo motivo, nell’amministrazione del patrimonio immobiliare e nelle operazioni di sviluppo e riqua-
lificazione, la società adotta presidi di normativa interna di natura contrattuale ai fini della piena conformità con la normativa 
vigente in materia e con le best practice di settore.
Così come previsto dalla normativa vigente in materia di tutela della salute e della sicurezza nei luoghi di lavoro (D. Lgs. 
81/2008 e smi), le società del Gruppo verificano periodicamente i rischi per la salute e la sicurezza dei lavoratori che vengono 
raccolti all’interno dei Documenti di Valutazione dei Rischi. In considerazione della natura delle principali attività del Gruppo, 
particolare attenzione viene posta ai rischi determinati da attività da videoterminalista per cui si provvede al controllo rigoro-
so del layout delle postazioni, alle attrezzature utilizzate e ai rischi di stress da lavoro correlato. Rischi differenti sono rilevati 
per il personale che si reca in cantiere (con specifico riferimento ad una parte del personale di CDP Immobiliare), per il quale 
sono poste in essere differenti misure per ridurre i rischi derivanti dalle loro attività. I rischi derivanti dai pericoli rilevati vengo-
no poi valutati in condizioni operative normali, anormali e possibili situazioni di emergenza.
I dati inerenti gli infortuni sul lavoro sono monitorati e comunicati di volta in volta all’INAIL. Periodicamente, in conformità con 
la normativa in materia, è inoltre effettuata una valutazione del rischio di stress da lavoro correlato.
Un ruolo rilevante nella gestione dei rischi sopra descritti è svolto da parte dell’area Risorse Umane delle società che si occupa 
di sensibilizzare e formare i dipendenti attraverso specifici corsi di formazione.
V. Rischi legati alla catena di fornitura
Il “Regolamento Rischi di Gruppo” e i regolamenti delle singole società soggette a direzione e coordinamento sono volti ad 
applicare misure di verifica preventive sui fornitori prima dell’instaurazione di rapporti di collaborazione. Da tali verifiche 
preventive non si ravvisano particolari criticità e rischi connessi alla gestione della catena di fornitura. Le verifiche condotte 
non si esauriscono alla stipula della collaborazione ma proseguono anche successivamente all’instaurazione del rapporto di 
collaborazione e prevedono il recesso del contratto in essere in presenza di oggettivi elementi di criticità che possano in qual-
siasi modo danneggiare la reputazione del Gruppo.
In tal senso, prima di instaurare rapporti contrattuali con i fornitori vengono effettuate verifiche sulla sostenibilità economico 
finanziaria, sulla condotta dei fornitori e sulla compliance in tema, ad esempio, di corruzione, normativa ambientale e giusla-
voristica.