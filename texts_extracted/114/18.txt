L’approccio, le politiche e le principali performance del Gruppo 17
L’approccio, le politiche e 
le principali performance 
del Gruppo
I. La valutazione ESG - Environmental, 
Social, Governance - negli investimenti
Il Gruppo CDP opera a sostegno della crescita del Paese e impiega le sue risorse, prevalentemente raccolte dalla Capogruppo 
attraverso il risparmio postale, a favore dello sviluppo del territorio nazionale, delle infrastrutture strategiche per il Paese e 
delle imprese nazionali favorendone la crescita e l’internazionalizzazione, assumendo al contempo un proprio ruolo pubblico 
e sociale verso gli Enti pubblici e il territorio.
Nel perseguire i propri obiettivi, i ruoli che CDP può ricoprire sono molteplici, da finanziatore ad anchor investor, cercando 
sempre strumenti innovativi e flessibili per adattarsi alle esigenze degli investimenti da effettuare. Gli strumenti utilizzati si 
diversificano all’interno del Gruppo e caratterizzano la mission e le attività di ciascuna società del Gruppo, come riportato al 
Capitolo 1 della Relazione sulla Gestione “Composizione del Gruppo CDP”.
Tutte le società appartenenti al Gruppo agiscono consapevoli del proprio ruolo al servizio del Paese, valutando l’impatto economi-
co, sociale e ambientale delle loro azioni in un’ottica di lungo periodo. Le società del Gruppo svolgono le proprie attività in modo eti-
co, sostenibile e responsabile, operando con consapevolezza e tenendo sempre in considerazione l’impatto delle azioni da svolgere.
Il Gruppo CDP attribuisce particolare rilevanza ai possibili rischi derivanti dalle attività di business e identifica i rischi legati agli 
aspetti sociali, ambientali e di governance correlati a decisioni di investimento e di partecipazione, effettuando un’attività di due 
diligence ai fini reputazionali in coerenza con la Policy di Gruppo “Valutazione del Rischio Reputazionale delle Operazioni” al fine 
di assicurare una gestione del rischio reputazionale allineata agli standard delle omologhe realtà aziendali internazionali.
A tal proposito, nell’ambito del processo di due diligence delle operazioni, il Gruppo CDP acquisisce, ove necessario, la docu-
mentazione formale comprovante l’inesistenza di impatti ambientali e sociali negativi o l’esistenza di iniziative di mitigazione 
di detti impatti, la quale costituisce uno degli elementi di valutazione complessiva delle iniziative stesse.
Il Gruppo è fortemente impegnato ad assumere decisioni di investimento responsabili e a sostenere le iniziative delle parte-
cipate in coerenza con la propria mission ed opera in modo da migliorare costantemente le proprie procedure e la propria 
trasparenza anche per quel che riguarda le proprie politiche e l’inclusione dei principi ambientali, sociali e di governance nelle 
proprie decisioni e attività di investimento responsabili. A tal fine promuove l’adozione di procedure che controllino l’allinea-
mento della sua filosofia di investimento con le applicabili convenzioni e standard internazionali, inclusi quelli delineati nei 17 
Obiettivi di Sviluppo Sostenibile (SDG) definiti dall’ONU.
Inoltre, incentiva le aziende ad identificare e gestire in modo efficace i fattori sociali e ambientali che interessano la loro atti-
vità e la società in senso lato, al fine di promuovere la loro sostenibilità di lungo termine.
In quest’ottica, alcune società del Gruppo CDP hanno adottato specifiche procedure idonee a gestire i rischi ESG correlati 
alla peculiarità del proprio business.
Dichiarazione consolidata di carattere non finanziario del Gruppo CDP  2017