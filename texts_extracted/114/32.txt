L’approccio, le politiche e le principali performance del Gruppo 31
Sono inoltre presenti numerosi accordi aziendali che nel loro insieme costituiscono il Contratto Integrativo Aziendale.
Periodicamente, e comunque ogni volta che ne venga fatta richiesta, le unità organizzative preposte (Risorse Umane, 
Organizzazione e Logistica) incontrano i rappresentanti sindacali aziendali per le società in cui sono presenti rappresentanze 
sindacali, per discutere in merito alle tematiche eventualmente da essi sollevate.
Il periodo di preavviso e le norme per la consultazione, la contrattazione rispetto a cambiamenti operativi che potrebbero 
avere impatti rilevanti per il personale sono regolamentati dalla legge (L. 428/1990) e dai contratti collettivi.
III. Prevenzione del rischio corruzione
Il Gruppo CDP opera nel rispetto dei principi in materia di contrasto alla corruzione e si impegna costantemente a mettere in 
atto tutte le misure necessarie ad ostacolarla in ogni sua forma. È espressamente vietata qualsiasi tipologia di comportamen-
to volto a favorire pratiche di corruzione e/o atteggiamenti collusivi, perpetrati anche attraverso terzi, finalizzati all’ottenimen-
to di vantaggi personali o per il Gruppo.
Tutte le società del Gruppo CDP si sono dotate di un Modello di Organizzazione, Gestione e Controllo per la preven-
zione dei reati disciplinati dal D. Lgs. 231/01 sulla responsabilità amministrativa degli enti (ad esclusione della società 
CDP RETI che sta concludendo il processo di predisposizione del proprio Modello 231) e di un Codice Etico di Gruppo, 
che costituisce parte integrante del Modello 231. In particolare, il Codice Etico di Gruppo ispira l’attività di tutti coloro 
che si trovano in qualunque modo ad operare nell’interesse del Gruppo CDP, tenendo conto delle tipologie dei rapporti 
giuridici in essere e delle specifiche disposizioni legislative, regolamentari, statutarie e contrattuali a ciascuno di essi 
applicabili, dell’importanza dei ruoli, della complessità delle funzioni e delle responsabilità assunte o loro affidate per il 
perseguimento dei loro scopi.
In generale, nello svolgimento delle attività, il Gruppo CDP agisce nel rispetto della legislazione e di tutte le norme vigenti nei 
territori nei quali opera, nonché del Codice Etico e delle procedure aziendali, applicandole con rettitudine ed equità. In nessun 
caso è giustificata o tollerata dalla società una condotta in violazione delle norme vigenti e/o del Codice Etico.
Le segnalazioni in merito alla violazione del Codice Etico possono essere inviate per iscritto all’Organismo di Vigilanza (di 
seguito, in breve, anche “OdV”) cui è affidato il compito di vigilare sul funzionamento e sull’osservanza del Modello 231, oltre 
che la responsabilità di aggiornarne il contenuto e di coadiuvare gli organi societari competenti nella sua corretta ed efficace 
attuazione.
L’OdV agisce in modo da garantire i segnalanti contro qualsiasi tipo di ritorsione, intesa come atto che possa dar adito anche 
al solo sospetto di discriminazione o penalizzazione. Coloro che segnalano le suddette circostanze in buona fede sono garan-
titi contro qualsiasi forma di ritorsione, discriminazione o penalizzazione ed in ogni caso è assicurata la riservatezza dell’iden-
tità del segnalante, fatti salvi gli obblighi di legge e la tutela dei diritti della società o delle persone accusate erroneamente 
e/o in mala fede.
Nel triennio 2015-2017 non si sono verificati incidenti legati a casi di corruzione. Inoltre, non si sono registrati eventi e provvedi-
menti che abbiano imposto alle società del Gruppo CDP il pagamento di sanzioni e non risultano processi giudiziari pendenti 
nei confronti di alcun dipendente, Soggetto Apicale e/o Soggetto Sottoposto delle società in tema di corruzione, né vi sono 
stati nel 2017 provvedimenti giudiziari di condanna per lo stesso ambito.
Per rafforzare l’efficacia dei presidi adottati e con l’obiettivo di incrementare la cultura e la sensibilità sulle materie collegate 
al D. Lgs. 231/01, tra le quali la corruzione, il Gruppo CDP organizza specifiche sessioni formative finalizzate a prevenire i 
rischi di commissione dei reati ex D. Lgs. 231/01. L’efficacia delle attività di formazione è assicurata mediante la tenuta di un 
database dei corsi svolti e l’individuazione dei programmi di formazione seguiti da ciascun dipendente, nonché da sessioni di 
test di apprendimento.
Dichiarazione consolidata di carattere non finanziario del Gruppo CDP  2017