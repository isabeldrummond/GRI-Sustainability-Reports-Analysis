I temi di natura non finanziaria,i principali rischi e gli impatti connessi  15
• Market Abuse;
• Antitrust;
• Antiriciclaggio & Antiterrorismo;
• Sicurezza sul lavoro (con specifico riferimento a CDP Immobiliare);
• Appalti di opere e Servizi (con specifico riferimento a CDP Immobiliare);
• Normativa ambientale (con specifico riferimento a CDP Immobiliare);
• Normativa regolamentare e di vigilanza di settore (con specifico riferimento a CDPI SGR);
• Pre-contenzioso e contenzioso (con specifico riferimento a Fintecna);
• Gestione delle partecipazioni (con specifico riferimento a Fintecna).
Nel corso del 2017, come anche nel biennio precedente, il Gruppo non è stato soggetto a sanzioni non monetarie per non con-
formità a leggi e normative in ambito ambientale, sociale ed economico. Con riferimento a quelle di tipo monetario, le sanzioni 
ricevute risultano non significative.
II. Rischi correlati al reato di corruzione
Con specifico riferimento alla corruzione, in occasione dell’aggiornamento del Modello di organizzazione gestione e 
controllo ex D. Lgs. 231/01 (di seguito, in breve, anche “Modello 231”) per tutte le società del Gruppo ed in occasione della 
predisposizione del Modello 231 di CDP RETI (2017), sono state individuate le attività rilevanti alle quali è stato associato 
il potenziale rischio di commissione del reato di corruzione (nei confronti della Pubblica Amministrazione e nei confronti 
di privati).
In generale, relativamente alla corruzione nei confronti della Pubblica Amministrazione (di seguito, in breve, anche “PA”), a ti-
tolo esemplificativo e non esaustivo, vi è un potenziale rischio di commissione del reato nell’ipotesi in cui i Soggetti Apicali e/o 
i Soggetti Sottoposti della Società, nonché più in generale i Destinatari del Modello 231, promettano o corrispondano denaro 
o altra utilità ovvero accordino vantaggi di qualsiasi natura a soggetti pubblici al fine di promuovere o favorire gli interessi 
della Società.
Relativamente alla corruzione tra privati, il rischio di commissione del reato in esame potrebbe potenzialmente configu-
rarsi qualora i Soggetti Apicali e/o i Soggetti Sottoposti della Società nonché più in generale i Destinatari del Modello 
231 favoriscano singoli a fronte di un ritorno personale, con contestuale realizzazione di un interesse o vantaggio per la 
Società.
Per i rischi sopra considerati, le Società hanno individuato all’interno dei loro Modelli le possibili casistiche riconducibili ai 
rischi di corruzione e hanno predisposto specifici protocolli volti a:
• disciplinare gli obblighi che tutti i destinatari devono adempiere – nei limiti delle rispettive competenze e nella misura in 
cui siano coinvolti nello svolgimento delle proprie attività – in conformità alle regole di condotta riportate nel Modello 231 e 
nella regolamentazione interna di riferimento;
• mitigare, per l’effetto, il rischio di integrazione delle fattispecie illecite anzidette.
III. Rischi legati alla gestione del personale, 
diversity e dialogo con le parti sociali
Dal 2015 l’unità “Risk Management” ha svolto un’attività di operational risk assessment su tutti i processi aziendali, tra cui quelli 
legati alla gestione delle risorse umane che negli anni ha interessato le società CDP S.p.A., CDP Immobiliare, CDPI SGR, Fin-
tecna e CDP Equity (nei primi mesi del 2018) al fine di evidenziarne i principali rischi, la loro entità e i presidi di controllo atti 
a mitigare tali rischi. In tema di gestione del personale, diversity e relazioni industriali, la mappatura dei rischi ha evidenziato 
la presenza di controlli generalmente adeguati e tracciabili su ogni processo analizzato, pertanto nessuno dei rischi emersi è 
stato identificato come rilevante al netto dei presidi in essere.
Dichiarazione consolidata di carattere non finanziario del Gruppo CDP  2017