L’approccio, le politiche e le principali performance del Gruppo 29
Salute e Sicurezza nei luoghi di lavoro
Il Gruppo CDP assume l’impegno di creare e mantenere un ambiente di lavoro che tuteli l’integrità fisica e la dignità morale 
dei propri dipendenti, anche mediante l’osservanza della legislazione vigente in tema di sicurezza e rischi sul lavoro. A questo 
fine, viene effettuato un costante monitoraggio sulle condizioni di sicurezza e salubrità del luogo di lavoro, realizzando gli 
opportuni interventi di natura tecnica e organizzativa necessari per garantire le migliori condizioni di lavoro.
Il Gruppo considera, pertanto, la sicurezza e la salute dei lavoratori dipendenti, dei terzi e di tutti quelli che operano per conto 
dell’azienda, un fattore di primaria importanza per il perseguimento degli obiettivi generali che l’organizzazione si è posta.
In tale ottica le società CDP S.p.A., CDPI SGR e il Gruppo SACE si sono dotati di un sistema di gestione della sicurezza e della 
salute dei lavoratori certificato BS OHSAS 18001. Tali certificazioni, che hanno un campo di applicazione riferito ai siti delle 
principali sedi, definiscono politiche, procedure e forniscono precise indicazioni comportamentali che si considerano valide e 
applicate per tutti i dipendenti che prestano lavoro negli stabili delle società del Gruppo.
Gli obiettivi dell’Azienda in merito all’organizzazione della sicurezza e della salute sono globalmente perseguiti da tutti i livelli 
organizzativi, condivisi e verificati dalle strutture preposte nelle diverse società del Gruppo, quali, il Datore di Lavoro, gli RSPP, 
il RLS, il Medico Competente, gli Addetti alle emergenze e al Primo Soccorso. A tutte le figure sopra riportate afferiscono le re-
sponsabilità in materia di salute e sicurezza così come previsto dal Testo Unico sulla Salute e Sicurezza sul Lavoro (D. Lgs. 81/08).
A tal proposito, le società operano concretamente al fine di:
• perseguire la prevenzione di infortuni, la prevenzione di eventi accidentali al fine di mitigarne gli effetti e la prevenzione delle 
malattie professionali;
• considerare la sicurezza sul lavoro in ogni attività;
• adottare le misure opportune affinché ci sia un rigoroso e continuo rispetto della legislazione cogente applicabile in tema 
di salute e sicurezza sul lavoro;
• perseguire il continuo miglioramento delle performance in materia di salute e sicurezza dei lavoratori all’interno dell’organiz-
zazione, anche attraverso specifiche iniziative volte alla promozione della salute;
• sensibilizzare, formare e informare i propri dipendenti a tutti i livelli, diffondendo il concetto che la responsabilità della 
Gestione della Salute e Sicurezza riguarda l’intera organizzazione aziendale, ciascuno secondo le proprie attribuzioni e 
competenze.
A conferma dell’impegno del Gruppo nella diffusione della cultura orientata alla sicurezza, le attività formative relative al D. 
Lgs. 81/08, effettuate nel corso dell’anno, hanno previsto l’erogazione di 5.576 ore in tema di Salute e Sicurezza nel 2017. Nel 
2016 le ore di formazione erogate in materia risultavano pari a 3.652; si registra pertanto un aumento del 53% circa.
Il Gruppo si impegna affinché questi principi e obiettivi siano tradotti in traguardi misurabili e periodicamente riesaminati, in 
modo da poter essere continuamente migliorati. Oltre alle società CDP S.p.A., CDPI SGR e SACE che si sono dotate di un ap-
posito Sistema di Gestione certificato, CDP Immobiliare e Fintecna hanno implementato un sistema di gestione conforme con 
lo stesso standard, benché non certificato. Inoltre, è in fase di sviluppo un’attività di uniformazione delle politiche in tema di 
Salute e Sicurezza al fine di garantire il raggiungimento degli obiettivi del Gruppo. Un esempio di collaborazione tra le società 
del Gruppo è il Piano di Emergenza ed Evacuazione Integrato per l’immobile di Via Versilia, ove risiedono le società Fintecna, 
CDP Immobiliare, CDP RETI, CDPI SGR e CDP stessa, realizzato a luglio 2017 grazie alla sinergia tra gli RSPP delle società del 
Gruppo.
Il tasso relativo alle malattie professionali del Gruppo CDP è pari a zero per tutto il triennio 2015-2017, mentre gli infortuni 
occorsi nel 2017 risultano pari a 30 eventi. Nel 2016 il numero di infortuni era pari a 24 (nel 2017 sono stati pertanto superiori 
del 25% rispetto allo scorso anno).
Gli infortuni in itinere, ovvero occorsi sul percorso casa-lavoro, rappresentano la quasi totalità delle casistiche rilevate (circa 
il 93% nel 2017). I dati inerenti gli infortuni sul lavoro sono monitorati e comunicati di volta in volta all’INAIL, mentre ciascun 
infortunio viene analizzato e gestito da parte della struttura competente dell’RSPP.
Per i dettagli sugli indici di frequenza e di gravità sugli infortuni si rimanda alle tabelle nella sezione dedicata agli indicatori 
aggiuntivi.
Dichiarazione consolidata di carattere non finanziario del Gruppo CDP  2017