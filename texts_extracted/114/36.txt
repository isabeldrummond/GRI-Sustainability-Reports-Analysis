L’approccio, le politiche e le principali performance del Gruppo 35
Valutazione della responsabilità sociale e ambientale 
dei fornitori
Nei contratti con i fornitori sono previste specifiche clausole volte ad assicurare l’assoluta osservanza di tutte le norme e le 
prescrizioni in materia di collocamento, tutela dei minori, contribuzione, assistenza e previdenza. È altresì richiesto il pieno 
rispetto delle disposizioni in materia di prevenzione degli infortuni sul lavoro, igiene e sicurezza, nonché di tutti gli obblighi in 
materia di assicurazioni contro gli infortuni sul lavoro, previdenza, invalidità, vecchiaia, malattie professionali ed ogni altra 
disposizione in vigore o che potrà intervenire in corso di esecuzione per la tutela materiale dei lavoratori. Il Gruppo CDP si 
riserva altresì la facoltà di verificare lo svolgimento e l’esecuzione della fornitura di beni o prestazioni di servizi e la conformità 
alla normativa applicabile.
Inoltre, per i fornitori che abbiano contratti superiori a una determinata soglia di importo si procede alle verifiche previste 
dalla normativa antimafia.
Al fine di tutelare i dipendenti delle ditte fornitrici, il Gruppo CDP richiede in fase di qualificazione, di sottoscrizione dei con-
tratti e di pagamento delle fatture, la regolarità contributiva verificando direttamente sui siti istituzionali il possesso da parte 
dei fornitori del Documento Unico di Regolarità Contributiva. Il Gruppo non effettua acquisti presso fornitori di paesi dove non 
è garantito il diritto di libertà di associazione e contrattazione collettiva; come si evince dai dati sulla spesa presentati in pre-
cedenza, i principali fornitori del Gruppo operano in Italia, mentre all’estero operano in altri paesi europei e in nord America, 
dove sono state ratificate le principali Convenzioni ILO e dove i rischi di violazione dei diritti umani sono ridotti.
Nel corso del 2017 è stato implementato un sistema di verifica puntuale in tema di corruzione e legalità tramite la richiesta ai 
fornitori della documentazione prevista per legge e della verifica presso le autorità competenti della veridicità delle Dichiara-
zioni rese indipendentemente dall’importo ordinato. Nel biennio pregresso, le verifiche, come previsto dalla normativa veniva-
no svolte per gli importi superiori ad una certa soglia. In tal senso, nel 2017, circa l’89% dei fornitori contrattualizzati sono stati 
sottoposti a verifiche in tema di corruzione e illegalità (era circa l’84% nel 2016)7.
Tuttavia, a tutti i fornitori è richiesta l’accettazione di apposite clausole contrattuali che vincolano i terzi al rispetto del “Co-
dice di Comportamento” e la presentazione di una dichiarazione attraverso la quale attestare che non vi siano procedimenti 
pendenti a proprio carico, di non aver riportato condanne passate in giudicato per l’accertamento della responsabilità di cui 
al D. Lgs. 231/2001 e che non siano state applicate misure interdittive anche di tipo cautelativo previste dal D. Lgs. 231/2001.
7  La percentuale dei fornitori contrattualizzati che sono stati sottoposti a verifiche in tema di corruzione e illegalità è calcolata considerando il valore totale 
dell’ordinato da fornitori sottoposti a tale screening sul valore totale dell’ordinato per ciascun anno di riferimento. Si precisa che nel computo rientrano i forni-
tori delle società: CDP S.p.A., CDPI SGR, Fintecna, Gruppo SACE e CDP Immobiliare per gli acquisti non core demandati a CDP S.p.A.
Dichiarazione consolidata di carattere non finanziario del Gruppo CDP  2017