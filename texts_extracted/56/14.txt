Gruppo Bancario Crédit Agricole Italia Dichiarazione Consolidata di Carattere Non Finanziario 2017
In data 21 dicembre 2017 Crédit Agricole Cariparma ha perfezionato l’acquisto dal Fondo Interbancario di 
Tutela dei Depositi - Schema Volontario del 95,3% del capitale sociale di Cassa di Risparmio di Cesena 
S.p.A., Cassa di Risparmio di Rimini S.p.A. e Cassa di Risparmio di San Miniato S.p.A. (le ”Banche”).
L’operazione di acquisizione consente di tutelare i depositanti, salvaguardare l’occupazione e valoriz-
zare le Banche che potranno beneficiare dell’integrazione all’interno di un gruppo bancario solido e in-
ternazionale, con significative ricadute sull’economia dei territori di riferimento e sugli interessi dei diversi 
stakeholder coinvolti.
Le tre Banche, infatti, rappresentano un punto di riferimento sui propri territori di radicamento: il piano di 
integrazione delle Banche punta alla valorizzazione delle loro reti distributive all’interno del Gruppo, 
facendo leva sul forte radicamento sui territori di riferimento, anche attraverso la valorizzazione delle 
Risorse Umane.
L’operazione si fonda su solidi razionali strategici per il Gruppo,  che permettendo di:
SVILUPPARE  CRESCERE 
il modello di  nelle aree storiche 
Banca di prossimità ad alto potenziale
CRESCERE  MASSIMIZZARE 
di “taglia” e aumentare  le sinergie industriali
la competitività
Il Gruppo ha predisposto un piano strategico pluriennale 2017-2020 che permetterà alle Banche di 
raggiungere un livello corretto di redditività, grazie al miglioramento del costo del credito ed alla gene-
razione di sinergie.
Fondata nel 1841, Cassa di Risparmio di Cesena è il punto di riferimento per lo sviluppo economico del 
comprensorio cesenate e dell’area romagnola i cui settori trainanti sono artigianato, piccola impresa, agri-
coltura, esportazione ortofrutticola, turismo, edilizia abitativa e calzaturiero. Attraverso i suoi sportelli, offre ai 
propri clienti una gamma di servizi che spazia da servizi strettamente bancari ad altri di intermediazione finan-
ziaria e di gestione di patrimoni. 
Fondata a Rimini nel 1840, è la banca di riferimento di famiglie e piccole-medie imprese della provincia. 
Fortemente radicata nella riviera adriatica e nell’entroterra romagnolo, è operativa anche nelle Marche, Umbria 
e Lazio. Nel 2013, a seguito della fusione per incorporazione di Eticredito - Banca Etica Adriatica S.p.A., diven-
ta la prima banca commerciale italiana istituzionalmente attiva con iniziative di finanza etica.
Fondata nel 1830, la Cassa di Risparmio di San Miniato è tra  le più antiche Casse di Risparmio d´Italia.  
Lo statuto originario riporta che lo scopo principale è “essere banca per il popolo, per la cittadinanza anche di 
piccole e sperdute località”. Tale finalità, seppure in forme diverse, caratterizza a tutt’oggi l’attività dell’Istituto 
che rimane profondamente inserito nel contesto sociale ed economico del territorio in cui opera, promuovendo 
la regione Toscana e le sue aziende d’eccellenza ben al di fuori dei confini regionali.
14
Profilo del Gruppo Bancario Crédit Agricole Italia