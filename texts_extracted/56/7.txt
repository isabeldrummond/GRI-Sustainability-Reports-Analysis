Gruppo Bancario Crédit Agricole Italia Dichiarazione Consolidata di Carattere Non Finanziario 2017
fondato sulla consulenza e visione di filiera. Sono continuati, inoltre, gli interventi di sostegno alle piccole 
e medie imprese del territorio di riferimento, che stanno tuttora risentendo degli effetti della crisi eco-
nomica. Con il “Mutuo per la ripresa” è proseguito lo stanziamento di un plafond dedicato all’incentiva-
zione degli investimenti delle imprese, con finanziamenti a condizioni agevolate, per nuovi acquisti di 
macchinari ed attrezzature, progetti per lo sviluppo di programmi di ricerca ed innovazione tecnologica, 
studi di mercati, introduzione o miglioramento di tecnologia, acquisizione di know-how. La banca ha 
riproposto l’iniziativa Finanziamento per acquisto scorte, volta a finanziare l’acquisto merci o scorte di 
magazzino necessarie al processo produttivo aziendale, oltre che i Finanziamenti per il pagamento delle 
imposte e delle 13e e 14e mensilità, finalizzati a sostenere la liquidità aziendale. Con l’obiettivo di facili-
tarne la nascita e lo sviluppo, è proseguita l’iniziativa dedicata alle nuove imprese giovanili e femminili, 
Mutuo Start-up. Completano la gamma alcune iniziative di sostegno alle PMI nel comparto Estero: è 
stato facilitato l’accesso al credito da parte delle imprese, favorita l’attività di internazionalizzazione 
delle PMI e consentito alle stesse di sviluppare nuovi percorsi di crescita sui mercati esteri, mediante 
l’utilizzo del Fondo Centrale di Garanzia, che interviene fino ad un massimo dell’80% del finanziamento 
richiesto. Sono stati messi a punto diversi finanziamenti a condizioni agevolate per gli operatori turistici, 
dedicati anche agli interventi per il risparmio e la riqualificazione energetica delle strutture alberghiere. 
Infine, tra i prodotti con finalità ambientale, si segnala l’adesione all’iniziativa del nuovo Fondo di Garan-
zia per la casa, rivolta ai mutui ipotecari erogati anche per l’accrescimento dell’efficienza energetica da 
adibire ad abitazione principale del mutuatario.
Per incentivare le imprese del settore agroalimentare Cassa di Risparmio di San Miniato (Carismi) 
ha sviluppato il Servizio Finanza Agevolata e Agricoltura. Tale scelta è nata in coerenza con l’obiettivo 
del piano industriale verso “la predisposizione di un’offerta dedicata al settore dell’agricoltura - indivi-
duato come settore ad elevato potenziale di sviluppo e bassa rischiosità del credito- che sarà sviluppata 
anche tramite accordi con gli operatori e le associazioni del settore …”. In quest’ottica il servizio Finan-
za Agevolata e Agricoltura ha promosso accordi con operatori e associazioni, affiancati da iniziative 
commerciali specifiche per le PMI, finalizzate a ricercare ed attivare collaborazioni con enti, confidi 
ed associazioni di categoria, in grado di offrire opportunità di finanziamento agevolate alle imprese del 
territorio toscano. 
Per migliorare l’accesso ai servizi finanziari, la banca ha proposto inoltre Bancadinamica, canale web 
che offre un modello di servizio coerente con l’approccio di banca di territorio, con un Assistente perso-
nale dedicato per ogni esigenza del cliente. È stata conclusa la sperimentazione del prodotto SmartCash, 
che consente ai clienti di effettuare operazioni di prelievo contante da terminali ATM senza utilizzare la 
carta bancomat, ma tramite smartphone o tablet, sulla base della tecnologia QR Code. 
È proseguita l’azione di efficientamento dei processi interni, con particolare riferimento al settore 
dell’antiriciclaggio con introduzione di un applicativo che consente di visualizzare, monitorare e gestire 
in un unico cruscotto la posizione del cliente laddove siano presenti “Alert” provenienti dai sottosistemi 
integrati.
Infine, Carim supporta da tempo iniziative di credito sociale e finanza etica con il marchio Eticredito, 
contando su una ampia base sociale, attraverso un’articolata rete di filiali e a beneficio di un vasto baci-
no di clientela. Dopo la fusione con Eticredito – Banca Etica Adriatica, ha continuato il percorso intrapre-
so sul sentiero dell’impresa socialmente responsabile, mettendo al centro dei rapporti con la clientela 
la trasparenza, la chiarezza e la volontà di portare valore ai territori in cui è insediata. Il valore dell’asset 
intangibile che Eticredito ha portato a Carim è costituito dalle esperienze di microcredito e di finanza 
etica, la capacità di tenere insieme la dimensione imprenditoriale e il contributo sociale, l’efficienza ed 
equità, valorizzando la collettività, le reti, la sussidiarietà. Banca Carim ha instaurato e valorizzato le 
relazioni con Enti non profit che curano le attività di valutazione sociale e segnalazione dei soggetti che 
necessitano di sostegno finanziario, sottoscrivendo apposite convenzioni. Tali Enti, soggetti del Terzo 
Settore o Pubbliche Amministrazioni, sono in costante dialogo con la Banca e curano l’erogazione dei 
servizi di supporto, ascolto, indirizzo e tutoraggio a favore dei soggetti finanziati, per ridurre il pericolo 
di marginalizzazione sociale e per responsabilizzarli al corretto uso del denaro. Nella maggior parte dei 
casi si tratta di credito inclusivo con finalità sociale e assistenziale, erogato sotto forma di finanzia-
menti di piccola entità verso persone che vivono sul filo della sussistenza economica. Sono state inoltre 
avviate le prime esperienze di credito “imprenditoriale” per la concessione di affidamenti finalizzati alla 
nascita o al consolidamento di piccole imprese. In questo senso l’istituto supporta l’iniziativa Nuove 
7
Nota metodologica e guida alla lettura