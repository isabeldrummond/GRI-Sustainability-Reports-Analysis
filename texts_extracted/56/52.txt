Gruppo Bancario Crédit Agricole Italia Dichiarazione Consolidata di Carattere Non Finanziario 2017
Il rispetto dei Diritti Umani
RILEVANZA PER LE ATTIVITÀ DEL GBCAI
Sebbene l’aspetto non rientri tra i temi individuati dall’esercizio di aggiornamento della materialità della 
banca (alla luce del fatto che l’attività bancaria del Gruppo si svolge prevalentemente in Italia, ove tali 
diritti sono garantiti dalla legislazione vigente), data la rilevanza specifica del tema, Il GBCAI si impegna 
affinché nell’ambito delle proprie attività i Diritti Umani vengano riconosciuti e rispettati in ogni forma e de-
clinazione. La banca rispetta i diritti fondamentali delle persone che operano per conto di essa, valorizzan-
done e tutelandone l’integrità morale e garantendo eguali opportunità. Inoltre, individua il finanziamento al 
settore della difesa, quale potenziale area di sovrapposizione con il tema in questione. In questo ambito, 
in particolare, attraverso la funzione Compliance, valuta ogni singola attività di finanziamento sulla base 
dell’oggetto dell’operazione, della tipologia di controparte e del rischio politico del Paese di destinazione.
POLITICHE A PRESIDIO DEL TEMA
L’attività del GBCAI in tema di diritti umani viene condotta rispettando i principi contenuti all’interno del 
Codice Etico, che esplicita i valori fondamentali, adottati da tutte le società controllate e vincolanti per tutti 
i collaboratori, a prescindere dalla tipologia di rapporto contrattuale. Il Codice Etico si avvale e sostiene i 
principi del Global Compact, che la banca sottoscrive già dal 2014.
Il GBCAI adotta una policy specifica per la gestione dei finanziamenti al settore della difesa e per le relazio-
ni con società che operano nel settore delle armi e della difesa. La “Policy del Gruppo Cariparma Crédit 
Agricole in materia di finanziamento, investimento, prestazione di servizi a clientela appartenente 
al settore degli armamenti e della difesa” è fondata sulle linee guida di Crédit Agricole, integrate con 
le indicazioni della normativa e del contesto nazionale e in aderenza ai principi espressi di responsabilità 
sociale e ambientale. Definisce le linee guida per la gestione delle autorizzazioni ministeriali per assicu-
rare che tali operazioni siano conformi alla politica estera e di difesa dell’Italia e avvengano nel rispetto 
dei principi contenuti nella Costituzione. In particolare, non ammette i finanziamenti di qualsiasi tipo in 
relazione a controparti coinvolte nella produzione, conservazione o vendita di mine antiuomo e bombe a 
grappolo e i finanziamenti alle operazioni di commercio internazionale di armi nucleari, biologiche, chi-
miche e di armi di distruzione di massa. Ne documento vengono esplicitati i processi di identificazione e 
adempimento e le responsabilità delle singole funzioni. La funzione Compliance valuta ogni singola attività 
di finanziamento, tenendo conto dell’oggetto dell’operazione, della controparte e del rischio politico del 
paese a cui è destinata. Nelle Politiche del Credito per le Aziende, le Filiere Produttive e gli Enti della Pub-
blica Amministrazione vengono esplicitate le nazioni sottoposte ad Embargo oltre che i Paesi sottoposti 
a sorveglianza. Nello stesso documento vengono citati i cosiddetti “Settori sotto Sorveglianza”, ovvero 
gli ambiti in cui la banca pone un’attenzione specifica nelle fasi di credito, alcuni dei quali richiedono una 
valutazione una gestione dell’impatto sociale, e quindi potenzialmente in conflitto con il rispetto dei Diritti 
Umani. Fa parte di questo elenco il commercio e la lavorazione di diamanti.
ATTIVITÀ E RISULTATI DELLA GESTIONE
Porre le persone al centro del piano di trasformazione significa in primo luogo tutelarne i diritti e garantire 
ad ognuno un ambiente di lavoro favorevole al proprio sviluppo. Per fare questo la banca non può prescin-
dere dall’adottare i principi di uguaglianza, pari opportunità e dal promuovere le diversità individuali come 
valore aggiunto. Tale approccio viene accompagnato da una costante attività di formazione che aggiorna 
le persone del Gruppo sulle politiche e sulle procedure riguardanti tutti gli aspetti dei Diritti Umani.
52
Il rispetto dei Diritti Umani