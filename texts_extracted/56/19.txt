Gruppo Bancario Crédit Agricole Italia Dichiarazione Consolidata di Carattere Non Finanziario 2017
Modello aziendale e di gestione delle 
attività di business
GOVERNANCE E STRUTTURA ORGANIZZATIVA
Il sistema di governo societario delle entità organizzative che compongono il GBCAI si fonda sul modello 
organizzativo “tradizionale” ed è sviluppato secondo le normative vigenti e applicabili al settore. Esso è 
improntato alla trasparenza di ruoli, cariche e funzioni. Tale scelta appare la più idonea ad assicurare:
•  la definizione delle strategie aziendali e delle politiche di gestione e controllo dei rischi tipici dell’attività 
bancaria;
•  una miglior efficienza della gestione;
•  l’efficacia dei controlli.
Il modello di amministrazione e controllo tradizionale, infatti, permette di mantenere una conduzione 
aziendale unitaria, consentendo di accentrare in un unico organo le funzioni di supervisione strategica e di 
gestione. Quest’ultima, peraltro, consistente nella conduzione dell’operatività aziendale volta a realizzare 
le summenzionate strategie, è stata attribuita a Organi e Soggetti Delegati. Nell’ambito del modello tradi-
zionale la funzione di controllo spetta al Collegio Sindacale, che ha la responsabilità di vigilare sul funzio-
namento del complessivo sistema dei controlli interni, accertando l’efficacia e l’adeguato coordinamento 
di tutte le strutture e le funzioni coinvolte e, promuovendo interventi correttivi a fronte di eventuali carenze 
ed irregolarità riscontrate, in modo da assicurare un efficace controllo di ogni rischio.
Il Consiglio di Amministrazione ricopre il ruolo di supervisore strategico all’interno del sistema di gestione 
e controllo dei rischi, che comporta l’adozione di modelli organizzativi e meccanismi operativi e di con-
trollo adeguati e conformi alla normativa di riferimento e alle strategie aziendali. Il CdA di ogni controllata 
è chiamato a recepire le “risk policy” di gestione e mitigazione dei rischi che vengono approvate dal CdA 
della Capogruppo. Individua le responsabilità e assegna le specifiche competenze per ciascuna struttura 
e funzione aziendale, in modo da evitare potenziali conflitti di interesse. L’attività della banca è mediata da 
una struttura centrale, organizzata secondo i principi della separazione delle linee di riporto diretto delle 
funzioni di business e delle funzioni di controllo, nonché del governo centralizzato delle funzioni operative.
Nel corso del 2017 è stata aggiornata la nuova Carta Etica del Gruppo Crédit Agricole al fine di dare 
maggiore visibilità agli impegni e ai valori di Gruppo. Si prevedono dodici “Principi d’azione” che devono 
essere rispettati nell’esercizio dell’attività quotidiana, articolati nei seguenti quattro macro-pilastri:
•  “i clienti”, inteso come rispetto del cliente al fine di consigliarlo lealmente, dimostrare solidarietà, 
essere utili e vicini in coerenza con il modello di “Banca Universale di Prossimità”, proteggere i dati 
personali della stessa clientela attraverso un utilizzo trasparente;
•  “la società”, ovvero rispettare i diritti umani e sociali fondamentali e adottare una strategia di Respon-
sabilità Sociale d’Impresa (RSI);
•  “i dipendenti”, inteso come gestione responsabile delle risorse umane;
•  “i comportamenti etici”, per garantire professionalità e competenza, responsabilità, riservatezza delle 
informazioni, prevenire i conflitti di interesse e rispettare le norme e regolamenti vigenti.
COMPLIANCE, SISTEMA DI CONTROLLO INTERNO E 
GESTIONE DEI RISCHI
La funzione Compliance governa la gestione del rischio di non conformità e garantisce l’integrità dei pro-
cessi e delle procedure in materia di anticorruzione, in osservanza alle disposizioni delle normative nazio-
nali nonché alle linee guida della Capogruppo Crédit Agricole. È responsabile della prevenzione dei reati 
ai sensi del D.Lgs. 231/01, del riciclaggio, degli abusi di mercato, nonché dei conflitti di interesse e della 
conformità alle normative che riguardano l’esercizio dell’attività bancaria e di intermediazione. Garantisce 
19
Modello aziendale e di gestione delle attività di business