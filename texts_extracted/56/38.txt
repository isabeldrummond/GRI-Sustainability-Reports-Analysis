Gruppo Bancario Crédit Agricole Italia Dichiarazione Consolidata di Carattere Non Finanziario 2017
Grazie ad una marcata esperienza e a specifiche competenze maturate nel settore, il GBCAI si pone come 
interlocutore di riferimento per il comparto Agroalimentare italiano che, vista la forte relazione con il territo-
rio, porta con sé un connotato distintivo in termini di sostenibilità ambientale (e sociale) e di sviluppo delle 
aree rurali, anche dal punto di vista occupazionale. Il Gruppo interpreta la vocazione di Banque Verte della 
capogruppo CASA attraverso il supporto delle aziende produttive, garantendo stabilità di approvvigiona-
mento alle imprese di trasformazione, attraverso orizzonti suddivisi per filiera (Cereali, Vino, Vivaismo, Lat-
te, Zootecnica) e il presidio di specialisti dedicati. L’approccio per filiera verticale sostiene la stabilità nelle 
dinamiche di approvvigionamento per comparti come il pomodoro da industria, il vitivinicolo orientato 
all’esportazione e il biologico. Ogni richiesta di credito viene valutata secondo la sostenibilità del progetto 
nel medio lungo periodo, in particolare privilegiando la promozione di attività sostenibili inserite in filiere 
produttive agroalimentari. La banca inoltre, si fa promotrice di partenariati con le principali organizzazioni 
di categoria attraverso la condivisione di processi codificati. Per comprendere e soddisfare integralmente 
le esigenze del settore, ai gestori presenti sul territorio viene dedicata una formazione specifica, finaliz-
zata ad erogare un servizio su misura del cliente. La strategia del GBCAI passa attraverso l’attivazione di 
poli affari, che prevedono la distribuzione delle competenze anche in funzione della vocazione territoriale 
caratteristica. 
A sostegno di quest’approccio si inserisce l’accordo con la BEI, pensato per promuovere le imprese del 
settore Agroalimentare, mettendo a disposizione un plafond di 100 milioni di euro.
In collaborazione con la capogruppo CASA, nel 2017 è stato sviluppato l’applicativo Agriadvisor, finalizza-
to ad elaborare un’analisi diagnostica delle esigenze finanziarie di breve e medio lungo termine di aziende 
agricole e a simulare ipotesi di supporto finanziario da proporre nell’ambito di un servizio di consulenza 
personalizzato.
Nel 2017 anche Crédit Agricole Leasing Italia ha adottato la piattaforma “Agilor”, utilizzata dalle banche 
del Gruppo. La piattaforma si pone come soluzione operativa che supporta il credito intermediato attra-
verso presiti e soluzioni di leasing finanziario volte a incentivare l’acquisto di beni agricoli. CALIT ha inoltre 
costituito un team specializzato nella gestione delle pratiche relative al settore Agroalimentare. L’adozione 
di queste soluzioni ha portato ad un incremento del 14% rispetto all’anno precedente, per un totale di 
circa 145 milioni di euro di finanziato.
 (G4 – FS6)   2017 2016
Focus Agri Agro    
n. 30.651 30.679
Impieghi (mln €) 3.665 3.363
Clienti Agri Agro Raccolta (mln €) 1.027 1.574
Vicinanza ai clienti e ai territori 
Il Gruppo Bancario Crédit Agricole Italia gioca un ruolo attivo all’interno di comunità e territori, proponen-
dosi come riferimento per lo sviluppo economico, sociale e culturale del Paese. 
38
Aspetti sociali