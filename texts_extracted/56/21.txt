Gruppo Bancario Crédit Agricole Italia Dichiarazione Consolidata di Carattere Non Finanziario 2017
I livelli di rischio (di credito, finanziari, di mercato e operativi) coerenti con la strategia di sviluppo del GB-
CAI, vengono definiti attraverso la Strategia Rischi, che individua i limiti (le soglie di allerta) globali, integra-
ti da limiti operativi, per ogni entità del Gruppo. La Strategia viene aggiornata annualmente e sottoposta 
per approvazione al Comitato Rischi di Crédit Agricole S.A..
Risk Appetite Framework
Il GBCAI adotta il Risk Appetite Framework (RAF) come quadro di riferimento per definire il massimo livello 
assumibile per ciascuna tipologia di rischio. 
La politica finanziaria e la politica di gestione del rischio sono gli elementi che incidono maggiormente sul 
calcolo della propensione al rischio del Gruppo, che viene espressa attraverso:
•  una politica di finanziamento selettivo e responsabile, articolata all’interno di una politica creditizia 
prudente e definita nella strategia rischi, nella politica di responsabilità sociale d’impresa e nel sistema 
delle deleghe in vigore;
•  un contenimento al livello minimo dell’esposizione al rischio di mercato;
•  una rigorosa supervisione dell’esposizione al rischio operativo;
•  un sistema di controlli volti al contenimento del rischio di non conformità (inquadrato e monitorato);
•  un’attenta misurazione delle attività di rischio ponderate;
•  una gestione integrata delle attività e passività del Gruppo.
All’utilizzo del RAF viene affiancata un’attività di monitoraggio e controllo dei rischi, che ne promuove 
l’aggiornamento continuo delle metodologie e dei modelli di misurazione, al fine di garantirne il presidio. 
Le metodologie, i criteri di misurazione e gli strumenti di controllo dei rischi vengono adottati seguendo un 
indirizzo di coerenza all’interno del Gruppo e di adeguatezza in base all’entità dei rischi assunti. Le proce-
dure e le politiche di gestione dei rischi sono condivise con gli organi aziendali delle Società controllate. 
Il quadro di riferimento della Governance è strettamente connesso al RAF: il business model e il piano 
strategico, la propensione al rischio, le soglie di tolleranza, i limiti di rischio, le politiche di governo dei 
rischi e i processi di riferimento per definirli e attuarli, vengono infatti definiti in relazione al massimo rischio 
assumibile.
Per una maggior tutela nell’utilizzo del Framework, il GBCAI si avvale anche delle Policy di RAF e di 
Operazioni di Maggior Rilievo (OMR) e del documento di Risk Appetite Statement (RAS), che contiene 
il processo di governance della gestione dei rischi. In esso vengono sia identificati i ruoli degli organi di 
gestione e di controllo all’interno del Gruppo per un adeguato presidio dei rischi e una corretta definizione 
del RAF, sia mappati i principali rischi qualitativi e quantitativi, con i relativi indicatori di rischio e soglie di 
allerta, che, se superate, prevedono un processo di Recovery Plan.
Al 31 dicembre 2017 i principali indicatori di Gruppo sono risultati soddisfacenti e coerenti con l’Appetite 
definito dal Gruppo. Essi non hanno mai superato i livelli di tolleranza fissati.
Il sistema dei controlli interni del GBCAI si ispira alle disposizioni di Vigilanza (circolari Banca d’Italia 
285/2013) e al modello della controllante Crédit Agricole S.A.: ciò comporta l’utilizzo di un dispositivo che 
vigila sul presidio costante dei rischi, sull’adeguatezza delle attività di controllo al contesto organizzativo 
e sull’attendibilità, l’accuratezza, l’affidabilità e la tempestività dell’informativa. 
21
Modello aziendale e di gestione delle attività di business