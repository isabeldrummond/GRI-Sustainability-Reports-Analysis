Gruppo Bancario Crédit Agricole Italia Dichiarazione Consolidata di Carattere Non Finanziario 2017
L’affinità della natura di Crédit Agricole con il settore agroalimentare impone alla banca un approccio 
strutturato nella definizione delle procedure e nell’erogazione dei servizi, che si concretizzi in un valido 
supporto alle imprese in termini di crescita e sviluppo. Le Politiche Creditizie nel Settore Agroalimenta-
re, in questo senso, definiscono le linee guida delle operazioni finanziabili, declinate nell’ambito della nor-
mativa del “Progetto Agricoltura” che contiene le caratteristiche delle principali tipologie di finanziamento, 
sia per destinazione che per durata e finanziabilità dei singoli investimenti.
Il GBCAI è caratterizzato da una forte vocazione nel supporto all’internazionalizzazione delle imprese. 
Dedica infatti una Politica Creditizia al settore estero/internazionale, rivolta a favorire quelle imprese 
che si distinguono per una spiccata e consolidata vocazione all’esportazione e che presentano una quota 
significativa dei loro ricavi collocata all’estero, in quanto in possesso di una maggiore capacità di com-
petere sul mercato.
Attraverso le Politiche Creditizie vengono individuati anche i “settori sotto sorveglianza”, ai quali viene 
riservata un’attenta valutazione e gestione degli impatti sociali associati.
Ancora in ambito più tipicamente sociale, a favore dei territori e delle comunità di riferimento, nel 2017 sono 
state infine aggiornate le linee guida per l’”Organizzazione e Gestione delle Iniziative di Sponsorizzazio-
ne”, nelle quali viene esplicitato l’iter deliberativo e le principali attività operative connesse alla definizione e 
all’organizzazione delle iniziative di sponsorizzazione promosse dalla Banca. Fanno parte di questo ambito 
le manifestazioni culturali, sportive o di spettacolo con l’obiettivo di ottenere prestigio e notorietà.
ATTIVITÀ E RISULTATI DELLA GESTIONE
Negli ultimi mesi del 2017 è stato avviato il periodico processo di revisione delle Politiche Creditizie del 
GBCAI, con l’obiettivo di adeguare gli indirizzi di concessione ai nuovi perimetri di rischio settoriale, recen-
temente aggiornati, e favorire lo sviluppo dell’attività creditizia in un contesto congiunturale più favorevole. 
La revisione delle politiche creditizie è inoltre finalizzata a recepire nel GBCAI le linee guida espresse 
dall’Osservatorio per la Responsabilità Sociale delle Imprese e dagli Equator Principles, integrandole nei 
criteri di valutazione creditizia di analisi e misure di presidio dei rischi ambientali e sociali nel finanziamento 
di progetti relativi a grandi infrastrutture e impianti industriali.
Innovazione e qualità del servizio
Il GBCAI interpreta l’innovazione digitale e l’accesso multicanale al servizio come una componente dell’es-
sere banca per il sociale, in quanto driver principale nella relazione con il cliente. In quest’ottica nel 2017 
sono state implementate diverse soluzioni che consentono alla banca di essere “presente a distanza”, 
soprattutto grazie al consolidamento del canale online. Il Gruppo in coerenza con il Piano Industriale e le 
linee strategiche definite in termini di innovazione tecnologica, business, linee d’investimento, governo dei 
rischi e obblighi normativi, ha sviluppato e realizzato importanti progetti trasversali ed innovativi.
Tra i principali prodotti e servizi digital del GBCAI che ottemperano a questo intento si evidenziano:
•  Conto Adesso responsive e solidale: è un’iniziativa di solidarietà in collaborazione con la Fondazione 
Gaslini che prevede adattamento del processo di vendita di Conto Adesso attraverso lo sviluppo di un 
form mobile responsive che ottimizza la navigazione dai dispositivi portatili; 
•  BankMeApp: applicazione innovativa che offre agli adolescenti la possibilità di gestire denaro in formato 
digitale, consegnando al contempo ai genitori uno strumento di supporto e controllo nell’educazione 
finanziaria dei figli. BankMeApp Scuole, grazie ad una partnership fra la banca e 5 istituti scolastici del 
territorio, sostiene le famiglie nell’affrontare le esigenze di studio dei ragazzi e propone diverse iniziative 
di educazione finanziaria e didattica innovativa. L’applicazione, che ha ottenuto numerosi riconoscimenti 
istituzionali, intende creare valore per il territorio e ripensare il rapporto fra banca e persone, centrandolo 
anzitutto su una collaborazione che va al di là dei servizi bancari propriamente intesi;
•  Pilota Gestore multicanale: costituisce un nuovo modello di servizio con contatto a distanza tra Ge-
store/cliente attraverso chat e videochat. Per il gestore attraverso la nuova piattaforma Nowdesk, per 
il cliente attraverso il nuovo Nowbanking. Il progetto Gestore multicanale è finalizzato alla consulenza 
finanza e alla vendita di prodotti/servizi a distanza con firma digitale remota; 
26
Aspetti sociali