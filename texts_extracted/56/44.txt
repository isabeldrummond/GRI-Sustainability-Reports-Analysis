Gruppo Bancario Crédit Agricole Italia Dichiarazione Consolidata di Carattere Non Finanziario 2017
Gestione del personale
RILEVANZA PER LE ATTIVITÀ DEL GBCAI
Il GBCAI ha scelto di investire sulle sue persone e di porle al centro del piano di trasformazione: forte di 
una cultura aziendale consolidata e fiducioso in un Gruppo capace di evolvere verso nuove modalità di 
lavoro e di relazione all’interno di un contesto in continuo mutamento, chiama le persone ad essere pro-
tagoniste di quel cambiamento che permetterà la creazione di valore auspicato dalla banca. Per questo 
motivo, il GBCAI interpreta secondo le tematiche di Dialogo interno, welfare e pari opportunità e Rapporti 
di lavoro e sviluppo delle risorse umane i temi chiave per rappresentare la gestione del personale.
POLITICHE A PRESIDIO DEL TEMA
L’ambizione di un Piano che guarda al futuro nasce anche dalla scommessa che la banca fa sulle proprie 
persone. In un contesto di mercato complesso, il Gruppo Bancario Crédit Agricole Italia e consapevole 
che la vera differenza la faranno le persone, chiamate sempre più a divenire motore del cambiamento per 
garantire e partecipare alla creazione di valore auspicato dalla banca.
Il Piano Industriale fa sue parole importanti come cambiamento, innovazione, trasformazione. Il Gruppo 
e fortemente impegnato nell’accompagnare tutte le persone nel programma di trasformazione attraverso 
specifici programmi di formazione, lavorando per accrescere le competenze di tutte le sue risorse, con 
particolare focus su Change Management, Customer Satisfaction, Cultura Digitale, Metodologia Com-
merciale. Programmi di formazione e sviluppo manageriale si accompagnano a progetti specifici con 
l’obiettivo di attrarre i migliori talenti sul mercato e valorizzare quelli interni.
La crescita delle persone si sviluppa secondo piani di carriera e percorsi trasversali, con integrazione e 
programmi di scambio tra Italia ed Estero, sfruttando le sinergie infragruppo che valorizzano lo spirito 
internazionale della realtà in cui si opera.
La gestione del personale passa attraverso le linee guida di Alisei 2020, un percorso strutturato di ascolto, 
sviluppo e valutazione, collocato nella più ampia cornice del Piano a Medio Termine Ambizione Italia 2020. 
Alisei 2020 è un progetto finalizzato a rendere tutte le persone protagoniste del proprio sviluppo professio-
nale, attraverso strumenti che consentono una miglior conoscenza a tutto tondo del collega, ampliando 
lo spazio per il confronto e la condivisione di prestazioni e osservazioni, e favorendo la costruzione di un 
percorso di crescita trasparente e trasversale.
44
Gestione del personale