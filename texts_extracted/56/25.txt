Gruppo Bancario Crédit Agricole Italia Dichiarazione Consolidata di Carattere Non Finanziario 2017
Aspetti sociali
RILEVANZA PER LE ATTIVITÀ DEL GBCAI
Essere banca di prossimità, radicata e presente nel territorio, presuppone una grande responsabilità nei 
confronti delle comunità in cui il Gruppo opera. Questa responsabilità riguarda i clienti, privati e impre-
se, e l’intero tessuto economico che identifica gli istituti di credito come promotori di sviluppo, non solo 
economico, ma anche sociale. L’analisi di materialità individua come aspetti sociali legati all’attività del 
Gruppo i seguenti temi:
•  Innovazione e qualità del servizio;
•  Credito responsabile e accesso al credito;
•  Sostegno alle imprese e al settore agroalimentare;
•  Vicinanza ai clienti e ai territori (essere banca di prossimità);
•  Il coinvolgimento delle comunità.
POLITICHE A PRESIDIO DEL TEMA
La priorità del GBCAI si focalizza sul consolidamento di una relazione di fiducia con il cliente: specialisti 
e consulenti dedicati modellano prodotti e servizi sulla base delle esigenze della clientela, mettendo a 
disposizione soluzioni personalizzate e garantendo una continua presenza, rimanendo a disposizione per 
studiare soluzioni concrete in ogni eventualità. 
Le Politiche del Credito del Gruppo Bancario Crédit Agricole Italia, pur rimanendo coerenti alle direzioni 
intraprese negli ultimi anni, sono il frutto di un costante aggiornamento che permette alla banca di mante-
nere la propria posizione tra i migliori operatori nazionali. Il Gruppo, da un lato identifica e adotta le dovute 
precauzioni sui settori caratterizzati da un evidente rischio economico e sociale, dall’altro attua una politica 
di settore espansiva, dove l’attività economica, cruciale per lo sviluppo dei territori di riferimento, si presenta 
piu attrattiva. Per garantire la compliance ai requisiti Socio-ambientali inclusi nei contratti commerciali, viene 
posta attenzione costante durante i processi di monitoraggio del cliente, in particolare riguardo la conces-
sione del credito, sia in fase di analisi preventiva dei dossier che nei momenti successivi di perfezionamento. 
Nonostante le politiche del credito siano definite a livello di Gruppo Bancario, lasciano spazio a specifiche 
declinazioni, per meglio adeguarle alle specificità dei territori in cui operano i diversi istituti del Gruppo e ri-
spondere così alla vocazione di banca di prossimità. Le Politiche del Credito vengono definite e aggiorna-
te con frequenza annuale dalla Direzione Centrale Governo del Credito, d’intesa con la Direzione Generale 
ed in collaborazione con la Direzione Rischi e Controlli Permanenti, le Direzioni Commerciali e la Direzione 
Centrale Compliance. Il monitoraggio è delegato alla Direzione Crediti, che assolve anche al compito di 
predisporre una periodica informativa al Consiglio di Amministrazione e/o al Comitato Esecutivo. Alle Di-
rezioni Commerciali, invece, è demandato il compito di segmentare la rispettiva clientela in coerenza con 
le classi di Politica Creditizia e di attuarne le rispettive Strategie. Le Politiche del Credito si distinguono 
in cinque classi, a ciascuna delle quali corrisponde un obiettivo tra crescita, crescita controllata, consoli-
damento, riduzione e riqualificazione e disimpegno. Lo sviluppo dei nuovi prodotti, tesi all’innovazione e 
al miglioramento della qualità del servizio, e le trasformazioni significative di quelli già esistenti, seguono 
il processo autorizzativo descritto all’interno della Policy in materia di approvazione Nuove Attività e 
Prodotti. La politica prevede una fase finalizzata a valutare l’elemento di novità del prodotto, identificato 
sulla base del target di clientela, della nascita di “nuovi profili di rischio” e dell’attivazione di nuovi canali 
o modalità di distribuzione. Sussistono Politiche declinate per determinati settori di attività economica 
e riferite a dettagliati ambiti di operatività, oltre che al rispetto della normativa in materia di Compliance. 
I settori di attività economica specifica vengono individuati attraverso l’analisi di mercato secondo una 
logica di attrattività e caratterizzati da view settoriali di sviluppo. Il Gruppo dispone di Politiche del Credito 
settoriali che coprono in maniera specifica il comparto delle energie rinnovabili, l’ambito estero e inter-
nazionale, i finanziamenti ipotecari, la Pubblica Amministrazione, le aziende in materia di strumenti 
finanziari derivati OTC e i settori controversi. 
25
Aspetti sociali