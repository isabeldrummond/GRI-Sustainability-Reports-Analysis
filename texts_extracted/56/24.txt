Gruppo Bancario Crédit Agricole Italia Dichiarazione Consolidata di Carattere Non Finanziario 2017
I temi materiali connessi alle attività di 
business
Nel corso del 2017 è stata aggiornata l’analisi di materialità del GBCAI, volta a definire annualmente quei 
temi che, secondo le attività della banca, risultano essere significativi sia per i propri stakeholder che per 
il Gruppo stesso. L’analisi di materialità ha anche permesso di individuare i temi “[…rilevanti tenuto conto 
delle attività e delle caratteristiche dell’impresa]”, così come richiesto dal D.Lgs.254/16, interpretati ai fini 
della rendicontazione secondo gli ambiti di applicazione della normativa.
In particolare, l’aggiornamento 2017 tiene conto dei rischi e delle opportunità connessi al business, aspet-
to che è stato maggiormente integrato nella metodologia sintetizzata di seguito. 
Il perimetro del processo di materialità ha incluso le tre banche acquisite a fine 2017 nell’ambito dell’O-
perazione Fellini. L’analisi della specifica attività e delle caratteristiche di tali istituti ha contribuito a con-
fermare la rilevanza dei temi materiali individuati per il GBCAI. Tuttavia, e come anticipato, la limitatezza 
temporale del consolidamento e l’esiguità degli impatti di natura extra finanziaria generati dalle banche in 
questione, le escludono dal perimetro di rendicontazione del presente documento, in quanto ritenute non 
rilevanti per la comprensione dell’attività del GBCAI(5).
L’aggiornamento dei temi materiali ha seguito un processo strutturato, mutuato dagli esiti dell’analogo 
processo condotto nel 2016 ed è stato condotto considerando input interni ed esterni al perimetro socie-
tario, quali:
•  analisi delle principali tendenze del settore, supportata da un’attività di benchmark tra i principali peers 
del GBCAI;
•  documenti ed elementi di scenario, quali il rapporto di Benessere Equo Sostenibile e i 17 obiettivi con 
i relativi 169 target dell’Agenda per lo Sviluppo Sostenibile 2030 delle Nazioni Unite;
•  verifica sui principali temi rispetto ai quali si riscontano “pressioni” da parte dell’opinione pubblica sul 
GBCAI, incluse le nuove acquisizioni, grazie all’analisi della rassegna stampa web;
•  individuazione dei temi rilevanti inclusi negli obiettivi individuati dal Piano Industriale Ambizione Italia 
2020 correlati ai messaggi chiave lanciati dal CEO nel corso dell’anno;
•  impegni formulati e formalizzati nel Codice Etico;
•  l’analisi di clima, utilizzata come proxy di identificazione delle priorità dei dipendenti.
I temi materiali(6) emersi dall’aggiornamento, sono stati riorganizzati e accorpati al fine di ottenere una 
rappresentazione più efficace e sono riportati di seguito. Nei capitoli successivi tali temi sono pertanto 
associati a ciascun ambito di applicazione espresso dal Decreto. 
•  Integrità nei processi di governance e nella gestione del business;
•  Innovazione e qualità del servizio;
•  Credito responsabile e accesso al credito;
•  Sostegno alle imprese e al settore agroalimentare;
•  Vicinanza ai clienti e ai territori (essere banca di prossimità);
•  Il coinvolgimento delle comunità;
•  Dialogo interno, welfare e pari opportunità;
•  Rapporti di lavoro e sviluppo delle risorse umane;
•  Tutela ambientale e promozione della Green Economy.
(5)   per approfondimenti si veda Circolare Assonime n. 7 - 2018, pag. 8.
(6)  L’analisi di materlialità, in continuità con gli anni precedenti, identifica tra i temi chiave “Performance economica e solidità patrimoniale”. Tale 
tema è ampiamente trattato anche in coerenza con i dettami del D.Lgs 254/2016 nel Bilancio Civilistico, di cui la DNF è parte integrante.
24
I temi materiali connessi alle attività di business