Gruppo Bancario Crédit Agricole Italia Dichiarazione Consolidata di Carattere Non Finanziario 2017
la centralità del cliente e tutela le Società del Gruppo, i dipendenti e i vertici aziendali contro i rischi di 
sanzioni, perdite finanziarie e danni reputazionali anche attraverso l’attività di consulenza e assistenza. 
La sua attività si estende a tutte le aree per le quali non siano già previste forme di presidio specializzato 
di conformità alle normative. In caso contrario la stessa funzione Compliance definisce, in collaborazione 
con le aree incaricate, almeno le metodologie di valutazione del rischio e individua le relative procedure 
per verificare l’efficacia nella prevenzione della non conformità.
A partire dal 2017 il GBCAI ha istituito il Comitato Rischi e Controllo Interno, nel quale sono stati unificati 
il Comitato Controllo Interno, il Comitato Risk Management e il Comitato di Gestione della Conformità. Il 
nuovo organo è preposto a:
•  governare le funzioni di controllo (Audit, Compliance, Rischi e Controlli Permanenti) e i presidi di con-
trollo interno, secondo quanto disposto dalla Capogruppo;
•  esaminare e approvare le linee guida della gestione dei rischi, esprimere giudizio sulle Risk Policy 
destinate all’approvazione del Consiglio di Amministrazione e decidere circa le proposte di gestione e 
prevenzione dei rischi pervenute dai tavoli operativi;
•  analizzare lo stato della normativa e proporre eventuali modifiche.
I comitati gestionali, tra cui il Comitato Nuove Attività e Prodotti (NAP), il Comitato Antiriciclaggio, il Comi-
tato Investimenti, il Comitato Crediti ed il Comitato Monitoraggio Crediti, sono supportati dalle funzioni di 
controllo in base alle specifiche competenze. Esse inoltre, partecipano e relazionano al Comitato di Audit 
per il Controllo Interno. 
La Direzione Audit effettua regolarmente controlli sui processi, sulle unità organizzative di tutte le Società 
del GBCAI e sulle Funzioni Operative esternalizzate più importanti. Ha un ruolo informativo nei confronti 
del Vertice aziendale, degli Organi societari e della Capogruppo in merito alle attività svolte. Garantisce 
su eventuali situazioni o comportamenti anomali e rischiosi attraverso un costante presidio sul corretto 
andamento dell’operatività. Valuta l’adeguatezza del sistema dei controlli interni nell’assicurare l’efficacia 
e l’efficienza dei processi aziendali, il valore delle attività, la protezione dalle perdite, la qualità delle in-
formazioni contabili e gestionali e la conformità delle operazioni sia alle politiche stabilite dagli organi di 
governo aziendali che alle normative interne ed esterne. La Direzione Audit è indipendente da qualsiasi 
funzione direttiva e decisionale che implichi l’assunzione di rischi.
L’approccio alla gestione del rischio
L’indirizzo, la gestione e il controllo dei rischi del GBCAI vengono affidati alla Capogruppo, che, attraverso 
piani operativi di azione, garantisce una copertura estesa ad ogni contesto di rischio. Le attività di presidio 
e governo dei rischi, esclusi quelli specifici di Conformità, per tutte le Società del GBCAI sono rimandate 
alla Direzione Rischi e Controlli Permanenti.
La gestione e il controllo dei rischi si fondano sui seguenti principi:
•  chiara individuazione delle responsabilità nell’assumere i rischi;
•  sistemi di misurazione e controllo in linea con le indicazioni di Vigilanza e con le soluzioni maggiormen-
te adottate a livello internazionale;
•  separatezza organizzativa tra funzioni operative e funzioni di controllo.
Fanno parte del perimetro dei rischi individuati, presidiati e integrati (considerando i benefici di diversifi-
cazione) nel capitale economico:
•  il rischio di credito e di controparte, a cui si ricollega il rischio di concentrazione;
•  il rischio di mercato del portafoglio di negoziazione;
•  il rischio di prezzo del portafoglio Bancario;
•  il rischio di tasso di interesse del banking book;
•  il rischio di liquidità;
•  il rischio di cambio del banking book;
•  il rischio operativo.
20
Modello aziendale e di gestione delle attività di business