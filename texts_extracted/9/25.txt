24 01. Il Gruppo Autostrada del Brennero
La mobilità 
GRI 102-2
sostenibile
A settembre 2018, dando continuità ad un impegno iniziato negli anni Duemila, 
Autostrada del Brennero SpA ha approvato il Piano per la mobilità sostenibile, 
ritenendo la mobilità un aspetto fondamentale dello sviluppo socio-economi-
co. La diffusione sempre più ampia delle fonti di energia rinnovabili e delle reti 
di distribuzione intelligenti stanno determinando un nuovo modo di pensare 
gli spostamenti di persone e merci. Il Piano, che descrive la fattibilità tecni-
co-economica lungo l’arteria dell’autostrada del Brennero dei servizi relativi 
alla mobilità sostenibile, si articola in cinque punti: 
1.  nuovi punti di ricarica per veicoli elettrici oltre ai 6 già attivi lungo l’asse;
2.  nuove stazioni di rifornimento ad idrogeno da affiancare a quella già esi-
stente a Bolzano Sud; 
3.  potenziamento dell’infrastruttura per il rifornimento di veicoli alimentati a 
GPL2 e GNC3 presso più aree di servizio lungo l’asse;
4.  realizzazione di due stazioni di rifornimento per mezzi pesanti alimentati a 
GNL4 e GNC da affiancare a quella già esistente presso l’Autoporto Sadobre;
5.  creazione di una rete per la ricarica di veicoli elettrici aziendali e del perso-
nale dipendente presso le sedi di lavoro di Autostrada del Brennero SpA.
Nel 2014 è stato inaugurato un impianto di produzione e distribuzione di idro-
geno nei pressi della stazione autostradale di Bolzano Sud, gestito dall’Istituto 
per Innovazioni Tecnologiche Scarl di Bolzano, cui seguiranno altri impianti 
alimentati da diverse fonti rinnovabili: idroelettrico, idroelettrico con fotovol-
taico, biomassa. 
In parallelo, la Società agevola la realizzazione delle infrastrutture di ricarica 
per i veicoli elettrici. Inoltre sono stati realizzati punti di carica per l’alimenta-
zione dei camion frigoriferi e nel corso del 2019 ne verranno realizzate ulte-
riori presso il parcheggio della stazione di Rovereto Sud per evitare il ricorso 
al motore dei mezzi pesanti e ridurre le emissioni di gas serra. 
In modo coerente con la sua vision sullo sviluppo futuro dei trasporti nel rispetto 
dei territori attraversati e delle loro popolazioni, Autostrada del Brennero SpA 
promuove l’intermodalità attraverso il potenziamento del trasporto merci su ro-
taia, con l’obiettivo di alleggerire parte del traffico di mezzi pesanti: a tal fine nel 
1997 costituisce la società Brennero Trasporto Rotaia, con l’intento di contribu-
ire anche al finanziamento dell’ammodernamento della linea ferroviaria e alla 
realizzazione del Tunnel del Brennero e dell’interporto di Trento Nord.
Sempre coerentemente alla vision sulla mobilità sostenibile, Autostrada del 
Brennero SpA coordina il progetto europeo LIFE BrennerLEC finalizzato alla 
creazione di un corridoio a ridotte emissioni che sta sperimentando sul tratto 
altoatesino e trentino dell’autostrada sistemi di gestione della velocità massi-
ma consentita per il miglioramento della qualità dell’aria.
2    Gas di petrolio liquefatti 
3    Gas naturale compresso
4    Gas naturale liquefatto