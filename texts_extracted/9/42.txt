Bilancio di Sostenibilità 2017 | 2018 41
Di seguito vengono elencate le macro voci che compongono il Piano investi-
menti.
Realizzazione della terza corsia Verona-Modena
Si tratta del più importante e articolato ampliamento infrastrutturale dai tem-
pi della costruzione dell’autostrada. Il progetto interessa oltre 90 chilometri 
di rete autostradale, nel tratto compreso tra le province di Verona, Mantova, 
Reggio Emilia e Modena. L’investimento realizzato nel periodo 2006-2018 è 
stato complessivamente pari a 19,05 milioni di euro, a fronte di un importo 
totale stimato dell’opera pari a 753 milioni.
Adeguamento della corsia d’emergenza tra Egna e Verona
I lavori prevedono l’allargamento di un metro della corsia di emergenza lungo 
la carreggiata nord dalla stazione di Egna Ora (Bz) fino a quella di Verona Nord, 
con l’obiettivo di incrementare la sicurezza del tracciato. Il progetto prevede 
altresì il rifacimento delle opere connesse, quali piazzole, varchi, barriere di 
sicurezza, attenuatori d’urto, segnaletica orizzontale e verticale, piste di im-
missione e uscita dalle stazioni autostradali e dalle aree di servizio. L’inve-
stimento realizzato nel periodo 2006-2018 è stato complessivamente pari a 
153,88 milioni di euro.
Rifacimento di sovrappassi, vie di fuga ed accessi d’emergenza
L’investimento in questa tipologia di interventi è anch’esso riconducibile ad un 
obiettivo di incremento della sicurezza del tracciato. L’investimento realizzato 
nel periodo 2006-2018 è stato complessivamente pari a 101,50 milioni di euro.
Innovazioni gestionali
In questa voce figurano interventi diversi, come la realizzazione di barriere 
antirumore, la riqualificazione di aree infrastrutturali, centri di manutenzione, 
stazioni autostradali e centri di assistenza utenti, la ristrutturazione delle aree 
di servizio, la realizzazione di una stazione per il controllo dei mezzi pesanti 
che entrano nel territorio italiano, la creazione di zone parcheggio e la dotazio-
ne di tecnologie per la sicurezza quali ad esempio i software di supervisione 
e controllo utilizzati dal Centro Assistenza Utenza, i pannelli a messaggio va-
riabile a disposizione dell’utenza ed i sistemi di rilevamento automatico di vei-
coli in contromano. Nella presente voce sono compresi altresì gli investimenti 
della Società a favore di nuove energie pulite, con i relativi costi di ricerca 
e sperimentazione. L’investimento realizzato nel periodo 2006-2018 è stato 
complessivamente pari a 227,25 milioni di euro.