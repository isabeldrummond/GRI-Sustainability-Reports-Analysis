56 03. La tutela dell’ambiente
La via dell’idrogeno
Con una partecipazione del 36,21% Autostrada del Brennero SpA è parte dell’I-
stituto per Innovazioni Tecnologiche Scarl, mediante il quale dal 2009 al 2014 
ha realizzato un impianto pilota di produzione, stoccaggio e distribuzione di 
idrogeno a Bolzano sud. La sua dislocazione geografica è strategica in quanto 
situata a circa metà del tratto Monaco-Modena e alla periferia di Bolzano, città 
già impegnata nello sviluppo di energie alternative. L’impianto di produzione 
di idrogeno consente infatti il rifornimento della flotta di mezzi pubblici della 
Provincia autonoma di Bolzano e può essere utilizzata anche per veicoli, so-
stituendo circa 525 mila litri di benzina o 440 mila litri di diesel all’anno ed 
evitando oltre 1 milione 600 mila kg di emissioni di CO  all’anno.
2
Ogni giorno l’impianto di Bolzano Sud può rifornire fino a 15 autobus o 700 
veicoli privati. Oltre a Bolzano Sud, la Società prevede la realizzazione di altri 
cinque siti di produzione, stoccaggio e distribuzione di idrogeno.
Colonnine di ricarica per veicoli elettrici e/o ibridi
Poiché il traffico veicolare lungo l’arteria A22 è in aumento tanto da toccare i 
44 mila veicoli teorici giornalieri medi all’anno nel 2018, Autostrada del Bren-
nero SpA ha messo in atto azioni di responsabilità ambientale d’impresa volte 
a promuovere l’impiego di carburanti a minor impatto ambientale e il rispar-
mio energetico presso gli utenti.
Autostrada del Brennero SpA ha sottoscritto una convenzione con Tesla Mo-
tors, società statunitense leader mondiale nella produzione di veicoli elettrici, 
nell’ambito della quale dal 2015 sono state installate presso l’area parcheggio 
Brennero/Plessi Museum 16 colonnine elettriche di rifornimento per vetture del 
proprio marchio. Ulteriori 16 sono state installate presso il parcheggio autostra-
dale di Affi, ove la società statunitense ha inoltre predisposto nel 2017 l’infra-
struttura funzionale all’installazione di una colonnina multistandard di ricarica 
rapida da porre a servizio di veicoli elettrici e/o ibridi (in linguaggio tecnico, su-
percharger) valida, non solo per marchi UE, ma anche per altri produttori. 
Sempre nell’ottica di minimizzare l’impatto ambientale delle emissioni dei 
veicoli in transito, Autostrada del Brennero SpA ha installato due colonnine 
multi-standard di ricarica rapida nelle aree di servizio Paganella est e ovest, 
per garantire una ricarica efficace nel tempo di una pausa caffè. Inoltre presso 
l’area di servizio Paganella ovest è presente una seconda colonnina con lo 
scopo di eliminare i tempi di attesa nel caso la prima fosse già occupata oltre 
a supportare un eventuale disservizio temporaneo della “rapida”. Tali colonni-
ne sono alimentate anche da energia rinnovabile, nello specifico dall’energia 
eolica dell’impianto dell’area Paganella est. Per un riepilogo più dettagliato si 
rimanda all’infografica a pag. 58.
La Società ha installato nove punti di alimentazione per camion frigoriferi, di 
cui 5 presso l’Autoporto Sadobre e 4 presso l’Interporto Trento Nord. Queste 
strutture alimentano i gruppi frigo dei camion per il mantenimento del cir-
cuito del freddo durante la sosta, che altrimenti dovrebbe essere mantenuto 
lasciando il motore acceso, con i conseguenti effetti inquinanti sia dal punto di 
vista delle emissioni che del rumore.