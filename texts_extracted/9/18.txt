Bilancio di Sostenibilità 2017 | 2018 17
LA CONVENZIONE
La Convenzione scaduta il 30 aprile 2014 è costituita da diversi documenti strettamen-
te collegati fra loro, che ne fanno parte integrante: l’Atto stipulato il 29/07/1999, seguito 
dalla Convenzione Aggiuntiva 06/05/2004, l’Addendum 16/12/2004, e l’Atto Integrativo 
18/10/2005. A seguito della registrazione da parte della Corte dei Conti, l’insieme di 
questi atti - considerati come un unicum - aveva inoltre determinato, fra gli altri punti 
ed obblighi, il termine della proroga della concessione stessa fissandola al 30 aprile 
2014.
All’art. 25 la Convenzione prescriveva inoltre che “… alla scadenza del periodo di du-
rata della concessione il concessionario uscente resta obbligato a proseguire nell’or-
dinaria amministrazione dell’esercizio dell’autostrada e delle relative pertinenze fino 
al trasferimento della gestione stessa …”; inoltre “… per le nuove opere eseguite, che 
verranno eventualmente assentite successivamente alla presente convenzione e non 
ancora ammortizzate, il concessionario uscente ha diritto ad un indennizzo di tali poste 
dell’investimento, da parte del subentrante. Tale indennizzo è regolato secondo quanto 
previsto dalla Direttiva Ministeriale n.283/98 …”.
Tale obbligo è stato confermato in data 25 Febbraio 2014 dalla Struttura di Vigilanza 
sulle Concessionarie Autostradali (struttura dell’Ente Concedente Ministero delle Infra-
strutture e dei Trasporti - Dipartimento per le Infrastrutture, gli Affari Generali ed il Per-
sonale) nella propria comunicazione inviata a questa Società, ove viene specificato che: 
“… nelle more del perfezionamento del subentro nella Concessione, la cui scadenza è 
fissata al 30 Aprile p.v., si richiede a codesta Società di proseguire, a far data dal 1 Mag-
gio 2014, nella gestione della Concessione medesima secondo i termini e le modalità 
previste dalla Convenzione vigente (… primo comma dell’art. 25 di detta Convenzione) e 
dai successivi Atti aggiuntivi in modo da garantire l’espletamento del servizio autostra-
dale senza soluzione di continuità. ... Sarà cura della scrivente comunicare, con un pre-
avviso di almeno 6 mesi, la data dell’effettivo subentro nella Concessione in oggetto”.
Si ricorda che si sono susseguite diverse procedure per l’affidamento dal 2011 al 2014: 
il Bando di gara per l’affidamento in concessione dell’Autostrada del Brennero (set-
tembre 2011), la proposta avanzata dalla Società al Concedente MIT (aprile 2014), la 
notifica da parte del Governo Italiano alla UE (agosto 2014), il Decreto Legge “Sblocca 
Italia” (dicembre 2014).
Successivamente al dicembre 2014 di seguito si evidenziano i principali atti o provve-
dimenti normativi intercorsi:
  il Protocollo d’Intesa stipulato il 14 gennaio 2016 tra il Concedente MIT e le Ammi-
nistrazioni pubbliche territoriali attraversate dalla A22. 
  l’art. 13 bis (Disposizioni in materia di concessioni autostradali) del Decreto Legge 
16 ottobre 2017, n. 148, convertito, con modificazioni, dalla Legge 4 dicembre 2017 
n. 172.
Tale norma prevede che gli atti convenzionali di concessione siano stipulati dal Mini-
stero delle Infrastrutture e dei Trasporti con i concessionari autostradali, individuati al 
comma 1 nelle Amministrazioni pubbliche interessate allo sviluppo del corridoio scan-
dinavo mediterraneo sottoscrittrici del Protocollo d’Intesa 14 gennaio 2016.
Le interlocuzioni tra il concedente MIT e gli Enti Pubblici territoriali sono proseguite, 
ma alla data di redazione del presente documento non si è addivenuto ad una solu-
zione condivisa del percorso e dello strumento giuridico che possa ottemperare al 
dettato normativo.