54 03. La tutela dell’ambiente
La ricerca  
e lo sviluppo
Autostrada del Brennero SpA partecipa in modo attivo e qualificato alla so-
stenibilità del sistema europeo della mobilità del futuro, attraverso progetti di 
ricerca e sviluppo.
I progetti europei
La ricerca è sviluppata su più traiettorie e la progettazione europea condotta 
internamente ne è un pilastro che vede la Società coinvolta in diversi progetti 
sovranazionali. 
Brenner Lower Emissions Corridor (BrennerLEC) è il progetto co-finanzia-
to dalla Commissione Europea nell’ambito del Programma LIFE, nel quale 
Autostrada del Brennero SpA ha il ruolo di coordinatore. La finalità di Bren-
nerLEC è di creare un corridoio a emissioni ridotte lungo il tratto autostrada-
le che attraversa il Trentino Alto Adige, implementando in via sperimentale 
sistemi di gestione dinamica del traffico autostradale ai fini del migliora-
mento della qualità dell’aria, della tutela del clima e della protezione dal 
rumore nell’ambito di alcune sezioni pilota. Sono interessati dal progetto 
circa 90 km di tracciato di A22, da Bolzano Nord a Rovereto Sud. Le misure 
adottate dal progetto sono basate su previsioni delle concentrazioni di in-
quinanti e di flussi di traffico e vengono applicate su tre tratti sperimentali 
di test, implementando le seguenti politiche: gestione dinamica del traffico 
autostradale da applicare ai veicoli leggeri in base alle condizioni di qualità 
dell’aria, gestione dinamica della capacità autostradale utilizzando la corsia 
di emergenza in condizioni di traffico intenso e riducendo la velocità, gestio-
ne dinamica integrata del traffico in corrispondenza delle aree urbane. Per le 
misurazioni sono state installate 13 centraline multi-parametriche, rilevanti 
8 composti inquinanti (CO, CO , NO, NO , O , COV, PM2,5, PM10) e tre stazioni 
2 2 3
di misura, di cui uno dell’APPA di Trento e due dell’APPA di Bolzano. La durata 
del progetto è di 56 mesi, pertanto terminerà nel 2021. A partire dai primi 
mesi del 2017 hanno avuto luogo numerosi test di riduzione della velocità in 
due tratti autostradali e si è cominciato a lavorare alla catena modellistica 
che troverà implementazione nel corso del 2019.
Nel 2018 è stato approvato un secondo progetto LIFE coordinato dall’azienda 
che gestisce il trasporto pubblico locale SASA: si chiama ZERO EMISSIONS 
LIFE IP – Zero Emission Services for a Decarbonised Alpine Economy e sarà 
realizzato nel periodo 2019-2027. Obiettivo del progetto è la decarbonizzazio-
ne del traffico stradale implementando servizi di mobilità a zero emissioni per 
il settore pubblico (autobus pubblici, raccolta rifiuti, pulizia strade), la logistica 
(trasporto merci nel centro città), il trasporto passeggeri (taxi, shuttle turistici), 
la mobilità privata ed aziendale.
Nell’ambito del progetto saranno messe in servizio stazioni di rifornimento e ri-
carica di energia verde a Bolzano, Merano, comuni della Val Venosta, Brunico, Affi.