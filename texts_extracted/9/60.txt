Bilancio di Sostenibilità 2017 | 2018 59
L’inquinamento 
acustico
L’inquinamento acustico, tema significativo nella matrice di materialità, viene 
mitigato grazie alla progettazione e realizzazione delle barriere antirumore.  
Con la costruzione delle prime 4 barriere avvenuta ad inizio anni novanta, Au-
tostrada del Brennero SpA ha avviato la ricerca di soluzioni innovative per 
mantenere sotto controllo la soglia di rumore generata dal traffico veicolare, 
prima tra tutte l’adozione dell’asfalto DFAS (Drenante Fonoassorbente Spe-
ciale) nel 1995.
Per contribuire al miglioramento degli impatti derivanti dall’inquinamento 
acustico a partire dal 2007 la Società ha predisposto il Piano di contenimento 
e abbattimento del rumore, successivamente aggiornato nel 2013 e valido fino 
al 2022. Andando oltre agli obblighi di legge e i limiti indicati dalla normativa 
in esso sono individuate le zone maggiormente esposte al rumore e definiti, 
secondo un indice di priorità, i conseguenti interventi di mitigazione acustica.
Nel biennio 2017-2018 sono state realizzate ulteriori barriere antirumore nel 
tratto autostradale sito nella Provincia autonoma di Bolzano, sia in carreggiata 
Nord che in carreggiata Sud.
Copertura effettiva del tracciato 
con barriere antirumore (km)
TOTALE 38,37
12,28 8,31 8,63 2,44 2,41 4,30
Carreggiata Nord
Bolzano Trento Verona Mantova Reggio E. Modena
Carreggiata Sud
19,05 14,26 5,87 2,41 0,71 3,81
TOTALE 46,11
Tra gli aspetti più significativi presi in considerazione nella fase di progettazio-
ne delle barriere vi è la capacità di ottenere un positivo inserimento nell’am-
biente circostante, come la scelta di materiali naturali, l’articolazione dei pieni 
e dei vuoti, la puntuale ricerca dei cromatismi, il dialogo con il sistema del ver-
de. A seconda delle diverse situazioni morfologiche o paesaggistiche in aree 
fortemente urbanizzate, Autostrada del Brennero SpA individua le soluzioni 
più idonee, come è avvenuto per la barriera di Nomi, un’opera trasparente che 
non chiude la visuale agli abitanti e la cui riflessione del rumore investe zone 
disabitate, o come nel caso della barriera di Piedicastello, realizzata a tunnel 
per ridurre l’effetto scoppio dei veicoli in uscita dalla galleria. Unica nel suo 
genere è la barriera di Isera (TN) realizzata nel 2009, alla cui funzione fonoas-
sorbente si aggiunge, primo caso in Italia, la funzione di produzione di energia 
attraverso il rivestimento con pannelli fotovoltaici.