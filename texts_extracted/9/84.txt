Bilancio di Sostenibilità 2017 | 2018 83
IL MONITORAGGIO 
DELLE STRUTTURE 
AUTOSTRADALI
Dal coinvolgimento delle parti interessate interne ed esterne alla Società emerge 
l’importanza della costante manutenzione dell’infrastruttura, delle attrezzature e 
dei macchinari nelle attività gestionali e operative dell’arteria autostradale. 
Il monitoraggio strutturale si inserisce tra le tecniche più moderne ed efficaci per 
la verifica del comportamento delle strutture e per la corretta valutazione di tutti 
i parametri funzionali che le caratterizzano. Con il concetto di sistema di monito-
raggio si intende l’assemblaggio di tutti quei dispositivi di acquisizione, elabora-
zione ed eventuale trasmissione dati per il controllo nel tempo di una struttura. 
Durante la vita di esercizio di una struttura autostradale la Società garantisce 
la sua integrità in condizioni di stato ultimo e di servizio, in modo da assicurare 
la sicurezza della struttura e dei suoi utenti. Allo scopo di sviluppare adeguate 
strategie di ripristino ed estensioni della vita utile, aspetti come il controllo del 
ciclo di vita, i livelli minimi di sicurezza e le strategie di manutenzione devono 
essere formulati e risolti dal punto di vista dell’affidabilità nel tempo e dei 
costi di gestione.
L’attività principale di Autostrada del Brennero SpA è quella di rilevare tempe-
stivamente e prevenire l’insorgere di eventuali dissesti e situazioni di degrado 
avanzato, valutarne in maniera efficace cause e gravità e consentire una cor-
retta programmazione degli interventi. Si tratta di un processo organizzato 
che permette una programmazione basata su effettive priorità e che verifica 
tempestivamente l’efficienza degli interventi effettuati. La strategia ottimale 
infatti corrisponde al criterio del ciclo di vita minima attesa.
Il viadotto di Colle Isarco, per esempio, è dotato di diversi sensori per un mo-
nitoraggio 24h di parametri sia elettrochimici che meccanici (potenziali di cor-
rosione, concentrazione di cloruri liberi, temperatura e umidità, deformazioni 
e comportamento flessionale della struttura, ecc.) e periodicamente vengono 
effettuate campagne di misura per l’analisi delle caratteristiche dinamiche 
della struttura.
LA PREVENZIONE  
DEGLI INCIDENTI
La forte riduzione del tasso di incidentalità degli ultimi venti anni è dovuta 
anche ai provvedimenti adottati per assicurare le più idonee condizioni di sicu-
rezza e transitabilità in tutte le stagioni. Autostrada del Brennero SpA effettua 
costanti attività di controllo dello stato del manto stradale, grazie anche ai 
dati rilevati in tempo reale dalle 25 centraline meteo presenti lungo la tratta, e 
attività di prevenzione della formazione di ghiaccio e di sgombero neve avva-
lendosi anche di ditte esterne. Presso i CSA e alcune stazioni autostradali sono 
presenti strutture per lo stoccaggio e la conservazione dei fondenti salini anti-
ghiaccio, dei mezzi e delle attrezzature idonee per le attività di manutenzione 
invernale quali spargitori di prodotti anticongelanti, lame sgombero neve e 
frese.