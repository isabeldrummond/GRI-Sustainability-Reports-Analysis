Bilancio di Sostenibilità 2017 | 2018 49
L’occupazione
Anche grazie all’incremento degli scambi commerciali e all’aumento degli ar-
rivi e delle presenze turistiche favoriti dalla presenza dell’arteria A22, il tasso 
di disoccupazione è inferiore rispetto alla media italiana sia nel 2004 con ciclo 
economico favorevole che nel 2017 in tutte e sei le province. L’incremento del 
tasso di disoccupazione registrato tra il 2004 ed il 2017 (da 8,0% a 11,2% nelle 
sei province) è dovuto principalmente al calo del tasso di inattività (da 37,4% a 
34,6%), in quanto un maggior numero di persone precedentemente ai margini 
del mercato del lavoro ha iniziato a cercare attivamente occupazione, a fronte 
di un incremento del tasso di occupazione (da 57,6% a 58,0%).
L’occupazione è anche fattore di attrazione demografica, come dimostra l’au-
mento della popolazione residente nei territori delle sei province A22, che tra 
il 2000 e il 2017 è aumentata del 13,9% (contro la media italiana del 6,4%) e 
che tra il 2007 e il 2017 è aumentata del 6,7% (media italiana 4,1%).
Iniziative in favore della comunità locale
Oltre agli impatti indiretti precedentemente descritti, Autostrada del Brennero 
SpA sostiene i territori attraversati con investimenti di varia natura, finalizzati a:
  migliorare l’accessibilità dei territori limitrofi attraverso infrastrutture di 
collegamento alla rete autostradale;
  valorizzare i territori dal punto di vista turistico;
  tutelare e promuovere il patrimonio storico, artistico e culturale;
  sostenere le comunità colpite da calamità naturali;
  restaurare  beni  storico-artistici  nei  territori  attraversati  dal  tracciato 
dell’A22.
Autostrada del Brennero SpA ha finanziato nel biennio 2017-2018 iniziative in 
favore della comunità locale per un ammontare complessivo di 832.586 euro. 