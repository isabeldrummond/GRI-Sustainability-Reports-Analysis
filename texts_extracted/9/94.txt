Bilancio di Sostenibilità 2017 | 2018 93
La prima rete italiana  
cardio-protetta
Coerentemente con l’attenzione alle persone che orienta la vision della So-
cietà e i risultati della matrice di materialità, Autostrada del Brennero SpA ha 
deciso di dotare le proprie aree di servizio di una strumentazione che garan-
tisca un immediato ed adeguato intervento di primo soccorso per prevenire 
l’elevato rischio di decessi dovuti ad arresto cardiaco, che in Italia si attestano 
introno ai 60 mila all’anno (dati Eurostat).
A giugno 2018 Autostrada del Brennero SpA ha raggiunto un nuovo impor-
tante primato italiano, il completamento del progetto “A22 | Aree di Servizio 
Cardio-protette”, grazie al quale in ciascuna delle 22 aree di servizio è stata 
installata una colonnina con defibrillatore. Le colonnine sono state inoltre po-
sizionate in altri tre punti, per un totale di 25: il Plessi Museum al valico del 
Brennero, l’Autoporto Sadobre di Vipiteno e l’Autoparco di Rovereto Sud. Le sti-
me relative all’utilità dei DAE (Defibrillatore Automatico Esterno) dimostrano 
che grazie alla diffusione della defibrillazione precoce, unita alla formazione 
di un numero sempre maggiore di cittadini alle manovre di rianimazione car-
dio-polmonare, il tasso di sopravvivenza in caso di arresto cardiaco cresce in 
misura rilevante.
Il progetto è stato realizzato in partnership con la Polizia Stradale, con i ge-
stori delle aree servizio che hanno aderito all’iniziativa, ciascuno con i propri 
operatori in servizio sull’A22, adeguatamente formati, con l’Associazione di 
Soccorso Croce Bianca di Bolzano. Ciascuna delle 25 unità DAE è direttamente 
collegata alla centrale operativa dell’Associazione di Soccorso Croce Bianca di 
Bolzano mediante un apposito sistema di telecontrollo in grado di attivare una 
chiamata automatica dei soccorsi e di fornire le necessarie istruzioni vocali da 
parte di un operatore, rilevando contestualmente la geolocalizzazione da cui 
è avvenuta la richiesta di intervento. In totale sono stati formati dalla Società, 
con l’ausilio di formatori certificati IRC (Italian Resuscitation Council), 244 per-
sone alle quali si aggiungono gli 89 operatori in precedenza formati dagli enti 
di appartenenza per un complessivo di 365 operatori.
Sempre nell’ambito dell’attenzione alla salute delle persone, Autostrada del 
Brennero SpA ha realizzato un progetto pilota nel tratto nord dell’autostrada 
per l’intervento di una squadra di moto-soccorso in caso di incolonnamenti e 
traffico bloccato, in aggiunta al consueto pattugliamento con moto della Poli-
zia Stradale.