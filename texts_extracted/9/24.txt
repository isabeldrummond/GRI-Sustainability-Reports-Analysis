Bilancio di Sostenibilità 2017 | 2018 23
  la presenza di piazzole di sosta e di emergenza;
  l’installazione di colonnine SOS ogni 1500 metri, geolocalizzate, dalle quali si 
può richiedere soccorso sanitario, meccanico e contattare i vigili del fuoco;
  il miglioramento della visibilità in punti critici, attraverso l’installazione di 
corpi illuminanti a led a servizio degli svincoli e delle gallerie e di pannelli 
porcellanati e vernici bianche per le pareti delle gallerie; in particolare, nel-
le gallerie di recente ristrutturazione sono stati installati nuovi sistemi di 
segnalazione luminosa per indicare vie di fuga e distanze di sicurezza;
  l’installazione di una guida ottica luminosa a sensori per il rilevamento di 
nebbia e luminosità;
  l’utilizzo di materiali ad alta rifrangenza per la segnaletica verticale e di 
vernici ad alte prestazioni per la segnaletica orizzontale;
  l’installazione del sistema di allertamento dei veicoli contromano presso 
tutte le aree di servizio e alcune stazioni.
Per quanto riguarda la salvaguardia della sicurezza, la gestione delle emer-
genze sanitarie e il soccorso stradale, Autostrada del Brennero SpA opera 
attraverso una vera e propria rete, detta “Macchina della sicurezza”, compo-
sta da Vigili del Fuoco e Protezione civile, Corpi vigili volontari, agenti della 
Polizia Stradale, operatori del soccorso meccanico, cui si aggiungono addetti 
alla manutenzione, Ausiliari della Viabilità e addetti presso le aree di servizio. 
L’eccellenza di questa rete si esprime oggi nel primato della rete autostradale 
cardio-protetta, con ben 25 defibrillatori, collocati presso le 22 aree di servizio, 
il Plessi Museum, l’autoporto Sadobre di Vipiteno e l’autoparco Rovereto Sud;  
il progetto è nato per prevenire le morti per arresto cardiaco.