98 05. La comunicazione
Viabilità, meteo  
GRI 413-1
e territorio
Per trasmettere informazioni di viabilità e meteo lungo tutta la tratta autostra-
dale, Autostrada del Brennero SpA si avvale dei notiziari radiofonici “Inforadio” 
che vanno in onda ogni 30 minuti su tre emittenti locali (ai minuti 25 e 55 cir-
ca), e realizza, in caso di emergenze in corso, interventi a pioggia su Radio NBC 
Rete Regione (da Brennero ad Affi), Radio PICO (da Rovereto a Modena), Radio 
Südtirol 1 (da Innsbruck a Rovereto) e sui programmi della RAS. Le frequenze 
con cui si ricevono le varie emittenti sono indicate nell’apposita segnaletica 
installata lungo il tracciato e vengono riassunte nella Carta dei Servizi che 
viene aggiornata a cadenza annuale.
Gli altri canali impiegati dalla Società per veicolare informazioni su viabilità ed 
eventuali difficoltà nei servizi autostradali sono ISORADIO e CCISS (Centro di 
Coordinamento Informazioni sulla Sicurezza Stradale), quest’ultimo raggiun-
gibile anche telefonicamente al numero di pubblica utilità 1518 e trasmessi 
quotidianamente da “Onda Verde Viaggiare informati” dalle reti RAI 1, 2 e 3. 
Le stesse informazioni sono disponibili in televisione su RaiNews che effettua 
numerosi collegamenti con il CCISS e su Canale 5 e LA7 nella fascia oraria 
mattutina.
Oltre allo strumento radiofonico, per veicolare informazioni su viabilità, traf-
fico, meteo ma soprattutto per promuovere i luoghi di interesse turistico e 
culturale limitrofi all’autostrada, Autostrada del Brennero SpA mette a dispo-
sizione degli utenti maxischermi posizionati nelle aree di servizio denominati 
Move TV, con video on air a ciclo continuo dalle ore 6 alle ore 22, in due lingue, 
italiano e tedesco, naturalmente accompagnate da notizie in tempo reale sulla 
viabilità, notiziari di attualità e previsioni meteo.