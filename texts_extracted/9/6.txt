Bilancio di Sostenibilità 2017 | 2018 5
Lettera 
GRI 102-14
agli stakeholder
Con questa, il Bilancio di Sostenibilità di Autostrada del Brennero SpA giunge 
alla sua terza edizione, un’iniziativa che smette pertanto di rappresentare una 
novità, per divenire una modalità costante con la quale la Società rende conto a 
voi del proprio operato.
Gli “stakeholder” di un Bilancio di Esercizio sono tradizionalmente i Soci. Il Bilan-
cio di Sostenibilità, invece, si rivela uno strumento prezioso per una società come 
Autostrada del Brennero SpA, perché consente di mostrare quanto più vasta sia 
in realtà la platea dei “portatori d’interesse”, ossia di coloro che a vario titolo 
vantano una connessione con le scelte della concessionaria autostradale di A22.
Nelle due scorse edizioni, si è cercato di dimostrare che “autostrada” e “soste-
nibilità” non sono due concetti antinomici, ma che al contrario le decisioni pre-
se da chi amministra l’autostrada non solo possono essere sostenibili, ma anzi 
concorrono a determinare la sostenibilità dello sviluppo del territorio di perti-
nenza. Il punto d’incontro tra i concetti di “autostrada” e “sostenibilità” si chiama 
“assunzione di responsabilità”.
La stesura di questo Bilancio vuole essere un ulteriore tassello della più vasta 
assunzione di responsabilità di una Società consapevole che le scelte fatte oggi 
condizioneranno in parte il domani non solo dei Soci, ma anche dell’utenza, dei 
propri collaboratori, della mobilità nazionale ed europea e delle Comunità che 
hanno nella qualità del proprio territorio il patrimonio più importante. Come 
ricaverete dalla lettura, in questo Bilancio vogliamo rendicontare quanto fatto 
dalla Società in questi due anni pensando a ciascuno di voi distintamente e, al 
contempo, all’interno di un progetto comune: quello di una mobilità volano di 
sviluppo economico sostenibile, la mobilità del futuro.
Di qui la grande attenzione per tutto ciò che può contribuire a ridurre ulterior-
mente un tasso di incidentalità da tempo al di sotto della media nazionale e in 
linea con gli obiettivi europei. Di qui accorgimenti come l’istallazione di defibril-
latori in tutte le aree di sosta. Di qui l’investimento costante nelle fonti di energia 
rinnovabili, tanto per la copertura dei bisogni energetici della Società, quanto 
per contribuire al cambiamento di paradigma energetico che interesserà pro-
gressivamente l’utenza. Di qui l’impegno non solo per garantire la sicurezza dei 
collaboratori di Autostrada del Brennero SpA in quanto lavoratori – e i costanti 
riconoscimenti dell’Inail dimostrano che la direzione è quella giusta - ma an-
che il loro benessere in quanto persone: consideriamo un particolare motivo 
di vanto il fatto che il tasso di rientro al lavoro dopo la maternità in Autostrada 
del Brennero SpA sia del cento per cento. Di qui le politiche di riduzione dell’in-
quinamento acustico e atmosferico, l’accantonamento di risorse per finanziare 
la ferrovia, l’incentivo al trasferimento del traffico dalla gomma alla rotaia e il 
costante ascolto delle istanze degli Enti locali.
A tutti voi, buon viaggio verso il futuro.
Walter Pardatscher Luigi Olivieri
Amministratore Delegato Presidente