Bilancio di Sostenibilità 2017 | 2018 89
così punti di connessione e legame forte con i territori, trasformandosi in por-
te di accesso per scoprire le bellezze locali. A Rovereto Sud è stata installata 
un’opera a forma di spirale ascendente, costituita da un mosaico in ceramica 
policroma che rappresenta i paesaggi tipici delle valli trentine. L’opera esposta 
a Chiusa raffigura una pianta immaginaria che simboleggia la contrapposi-
zione tra naturalezza e artificiosità. Anche a Rovereto Nord sono poste due 
sculture progettate da Giuliano Orsingher. E ancora, a Trento Sud è installato il 
“Tridentum” definito la nuova porta della città, le cui piramidi cristalline richia-
mano il paesaggio montano. 
La prossimità si esprime anche nelle politiche di abbattimento dell’inquina-
mento acustico e atmosferico, attraverso le barriere fonoassorbenti e il forte 
investimento nelle energie rinnovabili (impianto di produzione e distribuzione 
di idrogeno di Bolzano, pannelli fotovoltaici della barriera fonoassorbente di 
Isera, impianto eolico nell’area di servizio Paganella est). 
Un esempio emblematico della volontà di trasformarsi in risorsa per la valo-
rizzazione culturale dei territori circostanti, è rappresentato dalla realizzazio-
ne del Plessi Museum al passo del Brennero, un museo realizzato con mate-
riali locali, vetro e COR-TEN che aggiunge l’esperienza culturale in autostrada, 
un’esperienza del tutto inedita per il viaggiatore durante la sosta.