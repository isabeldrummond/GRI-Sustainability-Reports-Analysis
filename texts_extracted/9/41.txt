40 02. Il valore della Società
Il patrimonio e gli investimenti 
della Società
Il capitale sociale di Autostrada del Brennero SpA è composto da 1.534.500 
azioni, di cui 921.010 vincolate al trasferimento solo tra Enti Pubblici e 613.490 
azioni liberamente trasferibili, dal valore nominale di euro 36,15 per azione.
La Società ha una forte solidità patrimoniale: la struttura delle fonti di finan-
ziamento è caratterizzata da mezzi propri (patrimonio netto) per 810,4 milioni 
di euro, a fronte di passività a breve termine per 97,3 milioni e passività a 
medio e lungo termine per 820,2 milioni. Tra le passività, sia a breve che a me-
dio e lungo termine, non si registrano debiti nei confronti di istituti finanziari, 
con i quali non sono in essere linee di credito passive. Tra le passività a breve 
termine, la voce più significativa si riferisce ai debiti di funzionamento verso i 
fornitori e gli appaltatori, per contratti in corso di esecuzione, acquisti di beni e 
prestazioni di servizi, pari a 33,9 milioni di euro. Per quanto riguarda le passi-
vità a medio e lungo termine la voce principale è riferita agli accantonamenti 
per il Fondo Ferrovia, che nel 2018 hanno raggiunto l’ammontare complessivo 
di 687,99 milioni di euro. Il fondo è stato istituito in ottemperanza alla Legge 
27 dicembre 1997 n. 449, art. 55: a decorrere dal 1° gennaio 1998 Autostrada 
del Brennero SpA è autorizzata ad accantonare una quota anche prevalente 
dei proventi in un fondo destinato al rinnovo dell’infrastruttura ferroviaria e 
delle opere connesse attraverso il Brennero fino al nodo della stazione di Ve-
rona. Il fondo è stato attivato sin dal 1998, a dimostrazione dell’interesse della 
Società verso strategie di trasporto intermodale che garantiscano la difesa 
dell’ambiente e allo stesso tempo la continuità del trasporto merci attraverso 
il Brennero. Il valore accantonato nell’esercizio 2018 è stato pari a 34,5 milioni 
di euro, corrispondente al valore previsto nel Protocollo d’intesa firmato il 14 
gennaio 2016 tra il concedente Ministero delle Infrastrutture e dei Trasporti e 
i Soci pubblici di Autostrada del Brennero SpA.
GLI INVESTIMENTI
Gli investimenti di Autostrada del Brennero SpA si inseriscono all’interno 
dell’attuale Piano Economico Finanziario riferito all’arco temporale 2003-2045.
Il Piano Economico Finanziario, comprensivo del Piano degli investimenti, è 
divenuto parte integrante della convenzione sottoscritta tra Autostrada del 
Brennero SpA ed il concedente Ministero delle Infrastrutture e dei Trasporti 
alla fine del 2005, con il perfezionamento dell’atto integrativo di proroga della 
concessione fino al 30 aprile 2014. In vista della scadenza della concessione 
e al fine di garantire il servizio autostradale senza soluzione di continuità, il 
Ministero delle Infrastrutture e dei Trasporti, con provvedimento del 25 feb-
braio 2014, ha invitato la Società a proseguire nella gestione della concessio-
ne a partire dal 1° maggio 2014, con l’obbligo di assicurare gli interventi di 
manutenzione ordinaria e l’esecuzione di tutti gli interventi preventivamente 
concordati finalizzati al mantenimento degli standard di sicurezza dell’infra-
struttura.