92 04. L’attenzione alle persone
IL FOCUS
IL TURISMO  
ACCESSIBILE 
A partire dal 2015, le Province autonome di Bolzano e di Trento hanno dato av-
vio a una serie di progetti e iniziative per promuovere il turismo accessibile nei 
propri territori, concretizzati anche sul piano normativo: in Alto Adige con la 
L.P.n.71/2015 della Provincia autonoma di Bolzano “partecipazione ed inclusione 
delle persone con disabilità”, che tiene in considerazione le esigenze di mobilità 
delle persone con abilità differenti; in Trentino con le delibere n.2008/2011 della 
Giunta Provinciale di Trento, che prevede la realizzazione di interventi volti a “ren-
dere il Trentino una destinazione turistica realmente accessibile a chiunque: ai 
diversamente abili, ai soggetti in età avanzata, a coloro che presentano particolari 
esigenze…” e n.1953/2012 con la quale sono stati creati i marchi di qualità OPEN.
Per turismo accessibile si intende non solo l’accessibilità fisica, ma anche l’affida-
bilità dell’informazione sulle strutture e sui percorsi per garantire dati certi ed ef-
ficaci che consentano a ciascuna persona di valutare autonomamente il livello di 
rispondenza della struttura alle proprie esigenze. In questo modo tutte le persone 
possono fruire della vacanza e del tempo libero senza incontrare problematiche o 
difficoltà, in condizioni di autonomia, sicurezza e comfort.
I destinatari del turismo accessibile sono individuabili, oltre che naturalmente nel-
le persone con ridotta capacità motoria, sensoriale e cognitiva, anche in portatori 
di esigenze specifiche come le persone anziane che per motivi di età hanno diffi-
coltà a spostarsi o camminare a lungo e le famiglie con bambini. 
Assicurare l’accessibilità della ricettività, del trasporto e della mobilità, della risto-
razione e del tempo libero, si traduce nella necessità di creare un collegamento 
tra i vari servizi in modo da renderli utilizzabili senza discontinuità, offrendo alle 
persone che hanno bisogni speciali e alle loro famiglie un ampio grado di autono-
mia nel loro utilizzo.