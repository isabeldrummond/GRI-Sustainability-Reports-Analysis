Bilancio di Sostenibilità 2017 | 2018 25
I servizi
GRI 102-2
per viaggiatori ed autotrasportatori
Oltre a garantire la mobilità, la Società offre agli utenti una serie di servizi in-
dispensabili per viaggiare serenamente, in modo sicuro e sostenibile. Questa 
attenzione si esplica in particolare nella realizzazione di parcheggi e autoporti, 
con il potenziamento dei servizi per i lavoratori che viaggiano tante ore su 
mezzi pesanti. 
Un elemento fondamentale del servizio all’utenza è rappresentato dalle aree di 
servizio, che assicurano rifornimento di carburante, ristoro, presenza di servizi 
igienici ed altre attività accessorie. Le procedure ad evidenza pubblica volte ad 
affidare, alla scadenza dei precedenti contratti, la gestione dei servizi oil e non 
oil, risultano ad oggi quasi giunte alla conclusione ed hanno previsto anche la 
realizzazione di investimenti in ambito di tutela e sostenibilità ambientale a cari-
co dei soggetti aggiudicatari. Autostrada del Brennero SpA ha inoltre approvato, 
e già in parte realizzato, interventi di ampliamento, ristrutturazione e riqualifica-
zione delle aree di servizio, secondo innovativi criteri funzionali ed estetici, con 
particolare attenzione alla sostenibilità ambientale. 
I parcheggi di attestamento vengono spesso collocati in prossimità delle sta-
zioni autostradali per incentivare forme di mobilità sostenibile e per fare in 
modo che l’utente, lasciando la macchina, possa raggiungere il lavoro aderen-
do a iniziative di car sharing o di car pooling. 
Inoltre la Società dal 2012 sta investendo sulla interoperabilità dei sistemi di 
telepedaggio, in conformità alla direttiva 2004/52/CE e alla connessa decisio-
ne 2009/750/CE. In particolare, ha istituito il SET (Servizio Europeo di Telepe-
daggio), volto ad agevolare il pagamento del pedaggio in tutta Europa. Il SET 
offre all’utenza la possibilità di stipulare un contratto con un unico fornitore di 
servizi e di adoperare una sola unità di bordo, al fine di garantire comodità e 
notevoli risparmi amministrativi soprattutto all’utenza commerciale.
L’assistenza in caso di necessità e la disponibilità di informazioni sul traffico 
sono altri due punti di eccellenza di Autostrada del Brennero SpA nell’am-
bito della sicurezza. Informazioni sul traffico vengono diffuse attraverso il 
Centro Assistenza Utenza (CAU), i numeri verdi, il servizio Inforadio in italia-
no e in tedesco e il Televideo, oltre che naturalmente mediante il sito web  
www.autobrennero.it e l’applicazione gratuita A22, scaricabile da Apple Store 
e da Google Play.
Per monitorare nel corso degli anni il livello di soddisfazione degli utenti auto-
stradali relativamente ai servizi erogati, viene effettuata annualmente l’inda-
gine di Customer Satisfaction, che viene realizzata dal 2002 e che dal 2017 ha 
coinvolto oltre mille intervistati all’anno.