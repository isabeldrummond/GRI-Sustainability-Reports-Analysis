Bilancio di Sostenibilità 2017 | 2018 27
Il dialogo 
con gli stakeholder
Per Autostrada del Brennero SpA il dialogo con gli stakeholder e l’analisi di 
materialità che ne deriva sono strumenti importanti per illustrare i risultati 
del percorso di sviluppo sostenibile intrapreso, coerentemente con la propria 
strategia di business, al fine di definire i contenuti della Dichiarazione Non 
Finanziaria secondo le Linee Guida di rendicontazione internazionali GRI (edi-
zione GRI STANDARD) e specifiche settoriali. 
Gli stakeholder rappresentano un’ampia gamma di interessi diversi: mantene-
re relazioni stabili e durature è un elemento cruciale per la creazione di valore 
condiviso nel lungo periodo. Attraverso la comprensione delle specifiche ne-
cessità e priorità, Autostrada del Brennero SpA può gestire anticipatamente 
l’insorgere di potenziali criticità e perfezionare le proprie azioni in risposta 
agli interessi degli stakeholder. La Società persegue un approccio proattivo 
nei confronti della pluralità di interlocutori con cui costantemente si rapporta, 
promuovendo il dialogo costante e recependone le esigenze. Autostrada del 
Brennero SpA è consapevole che questi momenti di confronto costituiscono 
occasioni reciproche di crescita e arricchimento. Dal mese di settembre 2018 
sono state condotte le interviste e sono stati realizzati tavoli di confronto con 
le parti più interessate alle attività di Autostrada del Brennero SpA con l’obiet-
tivo di individuare i temi rilevanti per la Società e per i principali stakeholder. 
Per quanto concerne gli stakeholder interni, una prima fase di confronto ha 
avuto luogo con l’Alta Direzione della Società, ossia il Presidente e l’Ammi-
nistratore Delegato. Il dialogo con il Gruppo di Lavoro è stato strutturato at-
traverso momenti di ascolto, finalizzati a far emergere le attività svolte dalla 
Società in tema di responsabilità ambientale e sociale d’impresa e raccogliere 
informazioni sui temi rilevanti per la stesura della matrice di materialità. 
Il dialogo con i soci di Autostrada del Brennero SpA è stato un’ulteriore occa-
sione per analizzare le tematiche rilevanti da tenere in considerazione quando 
si parla di sostenibilità e dare evidenza che la Società è un gestore autostra-
dale caratterizzato da una gestione efficace e da elevati standard di qualità e 
sicurezza. Ci si è altresì avvalsi, come fonte bibliografica, dei comunicati stam-
pa 2017-2018, dai quali è emerso l’impegno societario all’implementazione 
dei servizi, all’adozione di tecnologie ambientali all’avanguardia a garanzia di 
una mobilità più ecologica e più sicura, nel rispetto dell’ambiente e dei territori 
attraversati.
Per quanto riguarda il dialogo con gli stakeholder esterni sono state identi-
ficate le principali parti interessate quali: gli Enti locali lungo la tratta auto-
stradale, la Polizia di Stato, i partner dei progetti europei, le Associazioni di 
categoria degli Autotrasportatori e i viaggiatori, i quali hanno messo in risalto 
i risultati raggiunti da Autostrada del Brennero SpA in tema di sicurezza degli 
utenti, ambiente e mobilità sostenibile, identificando anche le possibili aree di 
miglioramento.