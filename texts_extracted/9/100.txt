Bilancio di Sostenibilità 2017 | 2018 99
Un altro strumento di informazione all’utenza è il Televideo nazionale delle 
reti RAI, che, alla pagina 648 “Autostrade a cura delle Concessionarie” del Te-
levideo Nazionale, riporta condizioni di viabilità e meteo dell’intera rete au-
tostradale italiana, comprese quelle relative ad A22. Al Televideo nazionale 
si affiancano i servizi regionali di Trentino-Alto Adige, Veneto, Lombardia ed 
Emilia Romagna alla pagina 425 “Traffico Autostrada del Brennero SpA”.
Tutti questi strumenti di informazione e comunicazione con l’utenza hanno il 
fine di mantenere i viaggiatori aggiornati durante i loro spostamenti ma anche 
di offrire consigli prima della partenza: ad esempio in caso di previsioni di traffi-
co intenso, con rischio di lunghi incolonnamenti, o di condizioni meteorologiche 
particolarmente critiche (pioggia e/o nevicata intensa e prolungata) viene con-
sigliato di rinviare la partenza o, se costretti a causa di inderogabili necessità, 
di prevedere delle soste intermedie, munendosi di bevande e viveri a bordo. In 
questi periodi particolarmente intensi, viene potenziata l’informazione relativa 
ai suggerimenti per accrescere la sicurezza dei viaggiatori durante il tragitto: 
viene suggerito di prestare particolare attenzione ai veicoli in transito durante le 
fasi di decelerazione e accelerazione lungo gli svincoli delle stazioni autostrada-
li, aree di servizio e piazzole di sosta; di fermarsi presso un’area di servizio alla 
prima avvisaglia di stanchezza; di rispettare i limiti di velocità tenendo conto del 
traffico, della visibilità e di eventuali lavori in corso; di mantenere le distanze di 
sicurezza dai veicoli che precedono, di allacciarsi le cinture di sicurezza, di evita-
re di bere alcolici e di ridurre la velocità in caso di nebbia, neve, ghiaccio, pioggia 
e vento. Tali messaggi vengono veicolati anche attraverso apposite campagne 
di comunicazione, programmate su più mezzi per essere il più efficaci possibili, 
come nel caso della campagna sull’esodo estivo nei mesi da giugno ad agosto.