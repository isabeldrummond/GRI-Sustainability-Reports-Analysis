Bilancio di Sostenibilità 2017 | 2018 97
Il progetto Guida Sicura e Occhio ai pericoli 
È del 2018 invece il nuovo progetto a fumetti Guida Sicura e Occhio ai pericoli 
che si rivolge agli studenti di terza media della provincia di Trento, ed è pro-
mosso in collaborazione con la Federazione dei Corpi Vigili del Fuoco Volontari 
della Provincia di Trento con l’obiettivo di diffondere il tema della sicurezza 
stradale e il rispetto per la propria vita e per quella degli altri.
I ragazzi di terza media partecipano a un momento formativo tenuto dai Vigili 
del Fuoco Volontari presso la loro scuola e vengono coinvolti in un’originale le-
zione incentrata sui comportamenti corretti da adottare alla guida in autostra-
da, sulle strade in generale e nell’ambiente scolastico. La lezione è accompa-
gnata da un simpatico ed accattivante libretto a fumetti, ideato appositamente 
per l’occasione da Fulber, noto fumettista trentino. Al termine del dibattito 
viene svolta un’ora di esercitazioni e dimostrazioni di pronto intervento, con 
l’ausilio dei mezzi in dotazione al Corpo dei Vigili del Fuoco Volontari. 
Il progetto Qualità del Sonno, Qualità del Lavoro 
Ai due progetti di educazione stradale si affianca dal 2017 l’importante cam-
pagna di sensibilizzazione “Qualità del Sonno, Qualità del Lavoro” per pre-
venire la sindrome delle apnee ostruttive del sonno (OSAS), che, impedendo 
l’efficacia del sonno può portare ad una sonnolenza diurna particolarmente 
pericolosa soprattutto alla guida. La campagna, realizzata grazie alla colla-
borazione con la Croce Bianca di Bolzano, è stata rivolta agli Ausiliari della 
Viabilità e ad altri dipendenti della Società.