88 04. L’attenzione alle persone
L’autostrada  
GRI 203-1
di prossimità
Autostrada del Brennero SpA è da tempo impegnata nella trasformazione 
del concetto di autostrada in relazione al territorio, anche al fine di opera-
re un cambiamento nel modo di percepirla e di viverla da parte degli utenti. 
È obiettivo della Società contribuire allo sviluppo sostenibile e al benessere 
delle comunità dei territori attraversati dal suo asse autostradale generando 
opportunità di crescita economica e sociale.
Il nuovo concetto di autostrada può essere sintetizzato con l’espressione “au-
tostrada di prossimità”. L’arteria A22 non è un semplice luogo di passaggio ma 
una struttura che vive in perfetta simbiosi con i territori che attraversa. 
L’autostrada è a servizio del territorio per sua natura, in quanto l’84,75% della 
compagine sociale è composto da Enti Pubblici. Il concetto di autostrada di 
prossimità va però ben oltre la partecipazione azionaria e viene declinato da 
Autostrada del Brennero SpA in una articolata serie di politiche e di interventi.
La Società realizza opere volte ad assicurare continuità nel territorio e a po-
tenziare la viabilità di collegamento. Sono 147 le opere di scavalco sovrastanti 
il tracciato autostradale A22, strutture che la Società sta progressivamente 
rinnovando, così da adeguarne la conformazione alle accresciute e modificate 
esigenze del traffico veicolare, tenendo conto dei più moderni criteri in mate-
ria di tecnica costruttiva e di tecnologia dei materiali. Autostrada del Brenne-
ro SpA ha scelto di coniugare al meglio architettura, arte e paesaggio con le 
esigenze dell’infrastruttura di competenza, promuovendo una progettazione 
attiva e integrata che ricerchi delle soluzioni in grado di fondere gli obiettivi 
di tutela del territorio, sviluppo e salvaguardia dell’ambiente con gli obiettivi 
di incremento della sicurezza del tracciato in gestione. La progettazione di  
un’opera di scavalco pone ovviamente numerose problematiche che condizio-
nano, spesso in modo determinante, le scelte costruttive, ma è anche l’occa-
sione per prevedere piste ciclabili, marciapiedi e altri elementi accessori che 
trasformino la cesura tradizionalmente rappresentata per il territorio da un 
asse autostradale in una “cerniera”.
Autostrada del Brennero SpA è inoltre impegnata nella trasformazione delle 
aree di servizio, da “non luoghi” in “super luoghi”, vere e proprie porte di ac-
cesso informative ai servizi offerti dal territorio. Le nuove aree di servizio, la 
cui progettazione è curata direttamente dalla Direzione Tecnica della Società, 
sono concepite come oasi intelligenti capaci di coniugare identità, paesaggio e 
gastronomia e di fornire informazioni su come fruire il territorio limitrofo, pro-
muovendo così il turismo e le attività economiche, la ricettività, l’enogastro-
nomia e i prodotti tipici. L’attenzione al tema del turismo e della promozione 
del territorio è evidente anche nel progetto Move TV avviato nel 2015, grazie 
al quale le aree di servizio sono state dotate di maxischermi che forniscono 
in tempo reale informazioni meteo e sul traffico, ma anche video dedicati alla 
ricchezza culturale e paesaggistica delle province attraversate e in particolare 
delle Dolomiti Patrimonio dell’UNESCO.
A rimarcare questa funzione, dal 2010 la Società ha anche provveduto a rea-
lizzare concorsi di progettazione per giovani artisti e a installare opere d’arte 
presso gli svincoli delle principali stazioni autostradali. Le rotatorie diventano 