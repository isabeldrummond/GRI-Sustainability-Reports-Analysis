26 01. Il Gruppo Autostrada del Brennero
L’innovazione 
GRI 102-2
per Autostrada del Brennero SpA
Sin dalle fasi di progettazione e realizzazione dell’infrastruttura negli anni 
Sessanta, l’A22 è stata improntata alla ricerca di soluzioni innovative e tec-
nologicamente all’avanguardia, dovendo far fronte a percorsi impervi, forte 
presenza di corsi d’acqua, temperature rigide cercando di mitigare l’impatto 
paesaggistico dell’infrastruttura. 
Dalla manutenzione al monitoraggio, le tecnologie applicate da Autostrada del 
Brennero SpA sono un punto di riferimento per il settore: ne sono esempi 
ormai storici l’illuminazione graduata e l’introduzione dell’acciaio COR-TEN 
per le barriere di sicurezza, materiale di alta qualità più resistente all’usura e 
all’urto dei mezzi pesanti.
Anche per risolvere il problema dell’inquinamento acustico e della sicurezza 
sono state individuate soluzioni all’avanguardia: l’asfalto drenante fonoassor-
bente, importante anche per rendere più sicuro il manto stradale in caso di 
avverse condizioni meteo, e le barriere antirumore, vere e proprie opere archi-
tettoniche pensate per inserirsi in modo armonico nel paesaggio circostante.
Il 2009 è l’anno in cui l’innovazione sposa la sicurezza e l’ambiente in un uni-
co progetto: l’installazione della prima barriera antirumore fotovoltaica d’Ita-
lia, in accordo con il Comune di Isera (TN), che sfrutta l’infrastruttura per la 
produzione di energia rinnovabile con una produzione media annua nell’ul-
timo quinquennio pari a 770.806 kWh: un progetto che vale alla Società il 
prestigioso riconoscimento a livello mondiale “Toll Excellence Award 2012”.
Specifici sistemi tecnologici di monitoraggio, controllo e comando da remoto 
sono stati adottati in particolare nelle gallerie che superano i 500 metri di 
lunghezza. Dal 1999 le gallerie in A22 sono veri e propri “laboratori” su scala 
reale della sicurezza stradale passiva e attiva e rappresentano un’eccellenza 
a livello europeo.
Nel 2014, nel corso della conferenza ISE (Integrated System Europe), Autostra-
da del Brennero SpA viene insignita del prestigioso riconoscimento “Innovation 
Award” nell’ambito “Transport & Communication Facility“ per l’installazione del 
video wall presso la sala operativa del nuovo Centro Assistenza Utenza (CAU). 
Attualmente la sfida sul fronte dell’innovazione è rappresentata dalla neces-
sità di potenziamento dell’arteria, in seguito ai trend di aumento dei flussi di 
traffico: per questo è prevista la realizzazione della terza corsia su una tratta 
di 90 km tra Verona e Modena, una delle progettualità più complesse dai tempi 
della costruzione dell’A22. Parallelamente, in altre tratte si cercano soluzioni 
alternative che possano evitare l’espansione fisica dell’infrastruttura: è il caso 
della nuova corsia dinamica in via di conclusione nella tratta Verona Nord-Bol-
zano Sud, che consiste nell’utilizzo temporaneo della corsia di emergenza 
come ulteriore corsia di transito durante i picchi di traffico.