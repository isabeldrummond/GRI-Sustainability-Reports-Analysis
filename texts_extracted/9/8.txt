Bilancio di Sostenibilità 2017 | 2018 7
GRI 102-46 GRI 102-49 GRI 102-50
Note 
GRI 102-52 GRI 102-54 GRI 413-2
metodologiche
In virtù degli impatti complessivi che un’infrastruttura come un’autostrada 
determina sui territori che attraversa e con gli stakeholder di riferimento, 
Autostrada del Brennero SpA ha ritenuto necessario puntare a uno sviluppo 
infrastrutturale attento agli utenti, all’ambiente e ai dipendenti: uno sviluppo 
sostenibile.  Questa  scelta  si  è  concretizzata  anche  nella  redazione  del 
presente Bilancio di Sostenibilità, che mira a plurimi obiettivi: in un contesto 
di instabilità del mercato, di cambiamenti ambientali e di incertezze sociali la 
Società vuole dare il proprio contributo per garantire un futuro sostenibile alle 
nuove generazioni.
Dal punto di vista della sostenibilità, il settore autostradale è legato a sfide di 
grande importanza: la garanzia della sicurezza, la riduzione dell’inquinamento, 
il consolidamento di una convivenza virtuosa con i territori attraversati e la 
creazione di condizioni adatte alla crescita e alla diffusione su ampia scala 
della mobilità sostenibile. La scelta di redigere il Bilancio di Sostenibilità, 
arrivato con questa alla terza edizione, rappresenta un ulteriore tassello di 
questa assunzione di responsabilità. 
La pubblicazione, frutto di una continuativa attività di confronto e dialogo con 
le parti interessate è stata realizzata in accordo alle linee guida internazionali 
GRI STANDARD, pubblicate nel 2016 dall’Organizzazione non profit GRI – Global 
Reporting Initiative. Il grado di applicazione scelto è quello core-fondamentale, 
con la previsione di un aggiornamento costante a cadenza biennale. Il campo di 
applicazione a cui fanno riferimento i dati presentati nel Bilancio di Sostenibilità 
si riferisce al perimetro di attività di Autostrada del Brennero SpA, mentre la 
descrizione delle attività include anche quanto realizzato dalle altre società 
del Gruppo, tra cui le controllate e le collegate descritte puntualmente nel 
capitolo 2 “Il valore della Società” e nell’infografica “I numeri 2018” presente 
nell’introduzione.
I dati si riferiscono al biennio 2017-2018: nello specifico al periodo compreso 
tra il 1° gennaio 2017 e il 31 dicembre 2018; laddove possibile, i dati sono 
riportati sotto forma di serie storica quinquennale (2014-2018).