76 04. L’attenzione alle persone
GRI 403-1 GRI 403-2
La salute e la sicurezza 
GRI 403-4
dei lavoratori
Anche nel 2018 Autostrada del Brennero SpA ha conseguito la conferma della 
certificazione del sistema di gestione in materia di tutela della salute e sicurez-
za sul lavoro, adottato secondo la norma BS OHSAS 18001:2007. 
La certificazione testimonia il costante impegno della Società per il migliora-
mento delle condizioni di sicurezza e igiene nei luoghi di lavoro, che ha così 
permesso, anche nel 2018 all’INAIL di accogliere l’istanza di riduzione del tasso 
medio di tariffa prevista per le aziende che vanno oltre le prescrizioni minime 
della normativa, generando un risparmio per la Società di oltre 104 mila euro. È 
dal 2010 che Autostrada del Brennero SpA ottiene la riduzione del tasso medio 
annuale da parte dell’Inps, con un risparmio complessivo di 793 mila euro.
L’impegno della Società è indirizzato anche alle attività istituzionali quali l’ag-
giornamento della valutazione dei rischi, il costante aggiornamento dei disposi-
tivi di protezione individuale a disposizione dei lavoratori e le misure di preven-
zione incendi e di primo soccorso, l’organizzazione della sorveglianza sanitaria 
e dei corsi di formazione e di informazione ai lavoratori sulle tematiche legate 
alla salute e sicurezza. Quest’ultimo aspetto è di fondamentale importanza per 
prevenire gli infortuni ed accrescere la cultura della sicurezza in Società. Nel 
corso del 2018 sono state erogate 7.896 ore di formazione ai lavoratori.
ORE DI FORMAZIONE IN TEMA DI SICUREZZA AI SENSI DI LEGGE IN AUTOSTRADA DEL BRENNERO SpA (n. ore)
2014 2015 2016 2017 2018
Salute e sicurezza 6.451 11.437 7.408 7.004 7.896
Nel 2017 è stato aggiornato il Documento di Valutazione dei Rischi, in parti-
colare per quanto riguarda macchinari e attrezzature in dotazione alle strut-
ture operative della Società. Nell’ambito di questo aggiornamento sono state 
elaborate e fornite ai preposti 102 schede di controllo, una per ogni tipologia 
di macchina/attrezzatura a disposizione dei lavoratori. Sono state verificate 
1.113 macchine utilizzate, analizzando attraverso 32.145 controlli i requisiti 
essenziali di sicurezza di ogni macchina e attrezzatura. 
Nel 2018 è stato aggiornato il Documento di Valutazione dei Rischi mansionali 
attraverso l’identificazione di 138 tipologie di rischio a cui le 15 mansioni la-
vorative individuate possono essere esposte durante lo svolgimento delle 84 
lavorazioni svolte in Società.
Viene costantemente tenuto aggiornato l’elenco dei prodotti chimici in uso ai 
lavoratori della Società che nel 2018 risultano essere 306. Tale attività per-
mette di mantenere in uso prodotti chimici che sono stati valutati a basso 
impatto per la salute dei lavoratori e di mantenere vietata l’introduzione di 
prodotti cancerogeni. 