Bilancio di Sostenibilità 2017 | 2018 91
Il progetto  
Open  
Autostrada del Brennero SpA è da sempre impegnata in progetti innovativi 
volti a migliorare il livello qualitativo dei servizi all’utenza. In questo contesto 
progettare senza barriere è un tema fondamentale nella pianificazione degli 
spazi, principio base per un’edilizia sostenibile e orientata al futuro.
Nello specifico, la Società sta realizzando un progetto di area di servizio acces-
sibile certificata con marchio Open - lo standard di accessibilità delle strutture 
ricettive, commerciali, di pubblica utilità e servizio, imprese, impianti, rilascia-
to dalla Provincia autonoma di Trento – che possa poi rappresentare un mo-
dello di riferimento nel settore. L’obiettivo di Open non è circoscritto alla sola 
eliminazione delle barriere architettoniche, già peraltro oggetto di interventi 
legislativi specifici, ma si estende anche agli aspetti organizzativi, culturali e 
comportamentali che promuovono la cultura dell’accessibilità, acquistando in 
tal modo un elevato valore sociale.
Due le aree di servizio per le quali è stato avviato l’iter di certificazione Open: 
la ristrutturazione di Nogaredo Est e il rifacimento di Laimburg Est.
Nel febbraio 2018 sono iniziati i lavori di riqualificazione e ampliamento dell’e-
dificio presso l’area di servizio Nogaredo Est. In coerenza con le linee guida 
del disciplinare Open, Autostrada del Brennero SpA ha apportato modifiche al 
progetto al fine di creare uno spazio capace di soddisfare le esigenze dell’u-
tenza debole, ponendo particolare attenzione agli spazi e ai percorsi di colle-
gamento sia internamente sia esternamente all’edificio. Il progetto prevede 
servizi igienici accessibili, dedicati agli utenti fruitori dell’area e al personale, 
un locale Baby Room con fasciatoio e sanitari aventi ridotte dimensioni. I per-
corsi interni ed esterni alla struttura sono privi di ostacoli, i dislivelli superati 
per mezzo di rampe confortevoli con ridotta pendenza. Sono in corso di realiz-
zazione parcheggi dedicati all’utenza debole in corrispondenza degli accessi 
al servizio non oil. È prevista inoltre la realizzazione di percorsi dedicati agli 
utenti con ridotta capacità sensoriale, in particolare agli utenti con difficoltà 
della vista, segnalazione degli accessi, dei percorsi e dei servizi offerti. La se-
gnalazione di eventuali ostacoli, o la presenza di un servizio, avverrà in modo 
conforme alle linee guida LVE - Loges Vet Evolution - creando un percorso 
pedo-tattile che aiuterà l’utente a muoversi in completa autonomia all’interno 
dell’area.