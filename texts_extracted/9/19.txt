18 01. Il Gruppo Autostrada del Brennero
GRI 102-16
La vision
L’asse del Brennero, composto dall’autostrada A22 e dalla contigua linea 
ferroviaria Verona-Brennero-Monaco fa parte del corridoio europeo TEN-T  
Scandinavo-Mediterraneo e rappresenta non solo il principale collegamento 
tra Nord e Sud Europa ma, intersecando a Verona il corridoio TEN-T Mediterra-
neo, è un importante collegamento con la Spagna, la Francia e i Balcani.
In questo contesto, Autostrada del Brennero SpA partecipa in modo attivo e 
qualificato al miglioramento del sistema europeo della mobilità del futuro, 
contribuendo a rafforzare il mercato interno, ad aumentare la coesione ter-
ritoriale dal punto di vista economico e sociale, a ridurre le emissioni di gas 
serra.
Dalla sua costituzione nel 1959 e, oggi più che mai, la vision della Società è 
improntata alla creazione di valore, sia aziendale che sociale, per i territori 
attraversati, coniugando gli interessi societari ad un preciso rispetto dell’am-
biente e delle comunità circostanti: arricchire il tessuto urbano di nuovi e più 
agili collegamenti, valorizzare le peculiarità culturali locali, sfruttare le ener-
gie alternative e le fonti rinnovabili rappresentano di questo impegno le prin-
cipali declinazioni.
La sfida della rete transeuropea dei trasporti posta dalla Commissione Eu-
ropea pone un radicale cambiamento di prospettiva, superando il singolo 
progetto di trasporto per espandersi al concetto di rete; introduce così nuove 
prospettive d’uso dell’infrastruttura, improntate non soltanto allo scorrimento 
del traffico veicolare ma all’inclusione nel proprio DNA di funzioni nuove come 
la produzione di energie rinnovabili e la promozione dell’utilizzo di idrogeno, 
metano ed energia elettrica per alimentare i veicoli. 
Corollario di questa nuova prospettiva è l’orientamento all’innovazione, da 
sempre insito nel modus operandi della Società, che dagli anni Novanta conti-
nua a investire importanti risorse nella ricerca su due principali fronti: 
  le nuove tecnologie per la gestione dell’infrastruttura e per la sicurezza  
  degli utenti;
  una intermodalità efficiente e moderna, in particolare promuovendo il  
  trasporto merci su rotaia.