32 01. Il Gruppo Autostrada del Brennero
Dialogo con le comunità locali
  sostegno al territorio
  dialogo con gli stakeholder
  impatti economici indiretti con le comunità locali
Autostrada del Brennero SpA crede nel coinvolgimento partecipativo dei pro-
pri stakeholder. Avere un rapporto positivo e costante nel tempo con i portatori 
d’interesse aiuta ad accrescere la fiducia, a migliorare i processi decisionali e 
a ridurre i conflitti. Da tempo ha inteso se stessa come “autostrada di prossi-
mità”, ossia come società al servizio dei territori. È, infatti, obiettivo della So-
cietà contribuire allo sviluppo sostenibile del territorio e al benessere comune 
nel contesto della gestione autostradale, valorizzando i territori attraversati e 
generando opportunità economiche e sociali.
Attenzione alla qualità del servizio
  sicurezza degli utenti
  servizi al viaggiatore
  manutenzione infrastrutture, attrezzature e macchinari
  ricerca ed innovazione
  investimenti strutturali nella rete autostradale
  rapporto con i partner
  concessione autostradale
“Qualità del servizio” ha molti significati per Autostrada del Brennero SpA e i 
temi rilevanti, elencati sopra, ne sono la dimostrazione. La sicurezza strada-
le è da sempre uno dei pilastri su cui si basano le scelte e le decisioni della 
Società. Numerose le iniziative intraprese in tal senso: gli investimenti in ma-
nutenzione e tecnologie per la sicurezza; il “divieto di sorpasso per i mezzi 
pesanti” che ha condotto ad una progressiva riduzione del livello di inciden-
talità, l’incremento del numero di piazzole di emergenza e l’estensione della 
pavimentazione drenante e fonoassorbente. La sicurezza stradale è garantita 
attraverso il lavoro di sorveglianza e prevenzione svolto dalla Polizia Stradale, 
nonché dai controlli e dagli interventi effettuati dagli ausiliari del traffico di 
A22 che garantiscono i servizi di assistenza all’utenza con continuità. Espe-
rienza, competenza, investimenti strutturali nella rete autostradale, ricerca e 
innovazione sono aspetti che, tutti insieme, costituiscono l’attenzione al servi-
zio al viaggiatore. La pubblicazione, ogni anno rinnovata della Carta dei Servizi 
è solo un esempio di come la Società cura la relazione con l’utente e i partner 
per garantire anche alle generazioni future la qualità di una delle più belle au-
tostrade d’Italia. Aspetto considerato rilevante durante l’analisi di materialità 
è anche il rinnovo della concessione autostradale.