 
Il Codice Etico 
 
I principi di onestà e trasparenza devono essere presenti in tutti i comportamenti aziendali. Questa è 
la ragione dell’esistenza di un Codice Etico che, approvato dal Consiglio di Amministrazione, definisce 
regole aziendali che coinvolgono e impegnano tutti i dipendenti. 
 
Il Codice Etico, che costituisce parte integrante del Modello 231, è una dichiarazione pubblica, in cui 
sono individuati i principi generali e le regole comportamentali cui viene riconosciuto valore etico 
positivo. Tali principi e regole ispirano il comportamento di acquevenete nei confronti di tutti gli 
stakeholder, interni ed esterni, e sono posti alla base delle relazioni tra gli stessi. Esso costituisce, 
inoltre, uno strumento con cui la Società, nel compimento della propria missione, si impegna a 
contribuire, conformemente alle leggi ed ai principi di lealtà e correttezza, alla promozione del 
processo di sviluppo socio-economico del territorio servito. Il Codice Etico rappresenta pertanto il 
punto di riferimento per i portatori di interesse,  assicurando un senso di solida identità ai propri 
clienti, garantendo un’efficace rappresentanza a tutti i livelli e in tutte le sedi ed erogando efficienti 
servizi specifici. Nel suo operato, la Società si ispira ai più elevati standard etici, coniugando rispetto e 
difesa del principio di legalità e piena assunzione di responsabilità nei confronti di tutte le parti 
interessate, secondo una prospettiva integrata e strategica.  
 
Il  Codice  ha  lo  scopo  di  indirizzare  eticamente  l’agire  della  Società  e  le  sue  disposizioni  sono 
conseguentemente vincolanti per i comportamenti di tutti i membri degli organi societari, dei suoi 
dirigenti, dipendenti, consulenti, nonché di tutti coloro che operano per il conseguimento degli 
obiettivi aziendali, ciascuno nell’ambito delle proprie funzioni e responsabilità.  
 
acquevenete –  Bilancio di sostenibilità 2017  21 
 