 
 
ACQUEVENETE – IDENTITÀ E PROFILO 
 
 
GRI102-1 GRI 102-2 GRI102-3 GRI 102-4 GRI 
 
102-5 GRI 102-6 GRI 102-7 GRI102-10  
 
acquevenete 
 
acquevenete è una società dei cittadini, a tutela dell’acqua pubblica. 
 
acquevenete è il Gestore del Servizio Idrico Integrato per 108 Comuni delle province di Padova, 
Rovigo, Vicenza, Verona, Venezia. Nasce il 1° dicembre 2017 dalla fusione tra Centro Veneto Servizi e 
Polesine Acque.   
 
I contratti di servizio stipulati da acquevenete riguardano la gestione del Servizio Idrico Integrato dei 
bacini dell’'Ambito Territoriale Ottimale (ATO) Bacchiglione e dell’Ambito Territoriale Ottimale (ATO) 
Polesine. La durata degli affidamenti di acquevenete è rispettivamente fino al 2023 per l’area riferita 
all’ATO Bacchiglione e fino al 2038 per l’area riferita all’ATO Polesine. 
 
Il Consiglio di Bacino Bacchiglione ed il Consiglio di Bacino Polesine sono gli enti d'Ambito a cui la 
Regione Veneto, con la Legge Regionale n. 17 del 27/04/2012, ha affidato il compito di sovrintendere 
al ciclo integrato dell'acqua per il territorio di propria competenza. I Consigli di Bacino effettuano la 
ricognizione degli impianti e delle reti esistenti, pianificano gli investimenti, stabiliscono, tramite la 
tariffa, le risorse necessarie all'attuazione della propria pianificazione e la loro ripartizione nel tempo, 
controllano  che  il  Gestore  realizzi  gli  investimenti  programmati,  mantenga  standard  tecnici  ed 
organizzativi adeguati ed applichi correttamente la tariffa.  
 
acquevenete, che ha realizzato ricavi per Euro 79,1  milioni nell’esercizio 2017 ed un utile netto di 
Euro 2,4milioni,  serve un bacino di utenza di 520.000 abitanti, per un territorio complessivo di 3.200 
chilometri quadrati, e gestisce oltre 10.000 chilometri di condotte tra reti idriche e fognarie. Si occupa 
di prelevare l’acqua dalle fonti di produzione, renderla potabile e distribuirla a tutte le utenze, 
domestiche e non. Il suo lavoro continua anche dopo che l’acqua è stata utilizzata, per farla defluire 
nella rete fognaria, depurarla negli appositi impianti e infine restituirla pulita all’ambiente.  
 
Oltre alla gestione del servizio, una parte molto importante del lavoro di acquevenete consiste nella 
realizzazione degli  investimenti per ammodernare le reti e gli impianti e realizzare nuove opere, 
secondo quanto previsto dai Piani d’Ambito. L’obiettivo di tutte queste azioni è garantire standard 
sempre più elevati di qualità del servizio per i cittadini e di tutela dell’ambiente.  
 
acquevenete opera in regime di affidamento ‘in house’ ed è una società per azioni a capitale 
totalmente pubblico, di proprietà degli attuali 108 Comuni soci, che esercitano il potere di direzione e 
controllo secondo quanto previsto dalla normativa e dallo Statuto. 
 
La società ha due sedi operative, a Monselice e Rovigo, e mette a disposizione degli utenti 14 sportelli 
dislocati in modo capillare su  tutto il territorio di competenza. L’elenco aggiornato dei soci di 
acquevente è consultabile al seguente indirizzo: 
http://www.acquevenete.it/it/organi-di-indirizzo-politico-amministrativo 
 
acquevenete –  Bilancio di sostenibilità 2017  7 
 