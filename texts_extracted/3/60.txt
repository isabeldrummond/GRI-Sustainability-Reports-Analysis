 
 
La qualità dell’acqua e gli inquinanti emergenti 
 
I  controlli  sulla  qualità  dell'acqua  destinata  al  consumo  umano  e  sull'acqua  depurata  immessa 
nell'ambiente  sono  effettuati  dal  Laboratorio  aziendale.  A  garanzia  della  qualità  delle  analisi 
effettuate, il Laboratorio è accreditato ISO 17025 per prove microbiologiche e per prove chimiche. 
L'accreditamento è rilasciato da ACCREDIA e attesta la competenza tecnica del Laboratorio. Nel 2017 
sono stati analizzati internamente circa 100.000 parametri. Le non conformità sull’acqua destinata al 
consumo umano prodotta e distribuita sono inferiori allo 0,1% dimostrando un elevato standard 
qualitativo della risorsa acqua potabile.  
I controlli che l'azienda effettua sulle suddette matrici sono pianificati annualmente nel piano di 
autocontrollo che è redatto conformemente ai requisiti legislativi cogenti in termini di numero di 
parametri e frequenze di controllo. I dati relativi alla qualità dell'acqua potabile sono pubblicati sul 
sito web aziendale e liberamente consultabili dai cittadini alla sezione “Qualità dell’acqua”.  
 
Gli inquinanti emergenti – PFAS 
 
Gli ‘inquinanti chimici emergenti’ nelle acque identificano sostanze derivanti dalle attività di carattere 
inudustriale (antropico), che hanno registrato una crescente diffusione nelle acque. I rischi per la 
salute e l’ambiente sono in fase di approfondimento e la normativa di riferimento non fissa dei limiti 
normativi nelle acque ad uso umano.  
PFAS è un acronimo inglese di PerFluorinated Alkylated Substances, ovvero sostanze che contengono 
almeno un atomo di carbonio completamente fluorurato. Si tratta di una famiglia che raggruppa 
decine di composti. Le sostanze perfluoroalchiliche vengono utilizzate per rendere resistenti ai grassi 
e all’acqua tessuti, carta, rivestimenti per contenitori di alimenti ma anche per la produzione di 
pellicole fotografiche, schiume antincendio, detergenti per la casa; possono essere presenti in pitture 
e vernici, farmaci e presidi medici. I PFAS sono ritenuti contaminanti emergenti dell’ecosistema. 
Come conseguenza dell’estensiva produzione e uso dei PFAS e delle loro caratteristiche chimiche, 
questi composti sono stati rilevati in concentrazioni significative nell’ambiente e negli organismi 
viventi. Nel 2013 è stato rilevato un importante inquinamento da PFAS in un’area tra le province di 
Vicenza, Verona e Padova. L’intervento tempestivo ha permesso alle autorità regionali di mettere in 
acquevenete –  Bilancio di sostenibilità 2017  60 
 