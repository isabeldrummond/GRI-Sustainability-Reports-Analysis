 
FORNITORI – LA RESPONSABILITÀ DELLA ‘SUPPLY CHAIN’ 
La catena di fornitura – Rapporti di reciproco beneficio 
 
GRI103-1 GRI103-2 GRI 103-3 
GRI102-9 GRI308-1 GRI308-2 
GRI407-1 GRI408-1 GRI 409-1 GRI414-1 
GRI414-2 
 
 
acquevenete seleziona fornitori, appaltatori e collaboratori qualificati, richiedendo loro di condividere 
e rispettare i principi della politica della Società, di adottare le procedure di qualità ambiente e 
sicurezza, di mantenere comportamenti adeguati e coerenti con gli obiettivi stabiliti da acquevenete e 
con quanto previsto dal d.Lgs. 231/2001 (Disciplina della responsabilità amministrativa delle persone 
giuridiche) e dal d.Lgs. 196/2003 aggiornato ai sensi del d.lgs. 151/2015 e L. n. 122/2016 (Codice in 
materia di protezione dei dati personali) e dal d.lgs. 50/2016 normativa di settore dei lavori pubblici. 
I rapporti con i fornitori – Il Codice Etico 
 
Le relazioni con i fornitori sono regolate dal Codice Etico e sono oggetto di monitoraggio da parte di 
acquevenete anche sotto il profilo della congruità delle prestazioni o dei beni forniti rispetto al 
corrispettivo pattuito.  
 
La scelta del fornitore e l’acquisto di beni e servizi devono avvenire nel rispetto dei principi di 
concorrenza e pariteticità delle condizioni dei presentatori delle offerte e sulla base di valutazioni 
obiettive relative alla competitività, alla qualità, all’utilità ed al prezzo della fornitura. Nella selezione, 
la Società adotta criteri oggettivi e trasparenti previsti dalla normativa vigente e dal regolamento 
interno. Nella selezione del fornitore si tiene conto della capacità di garantire l’attuazione di sistemi di 
qualità aziendali adeguati, ove previsto, della disponibilità di mezzi e strutture organizzative e della 
capacità di far fronte agli obblighi di riservatezza.  
 
Tutela dell’ambiente e dei profili etici - acquevenete si impegna a promuovere, nell’ambito delle 
attività  di  approvvigionamento,  il  rispetto  per  le  condizioni  ambientali.  Si  impegna  inoltre  ad 
assicurare che tali attività siano svolte in modo conforme ai principi etici richiedendo, per particolari 
forniture e servizi, requisiti di rilevanza sociale. Con l’apposizione di specifiche clausole contrattuali, 
acquevenete richiede ai fornitori un’idonea dichiarazione che attesti la loro adesione a specifici 
obblighi  sociali  e  il  loro  impegno  volto  ad  evitare la  commissione dei  reati  contro  la  pubblica 
amministrazione e disastri ambientali riconducibili all’attività dell’azienda fornitrice. 
La catena di fornitura responsabile – I parametri di riferimento 
 
Tutti i fornitori sono sottoposti al procedimento di qualifica tecnico – professionale, in ottemperanza 
ai disposti di cui all’art. 26 del d.Lgs. 81/08 e successive modifiche ed integrazioni. La valutazione del 
grado di affidabilità dei Fornitori, quindi il mantenimento della qualifica, è basato sull’andamento dei 
rapporti e su una serie di parametri riportati sulla ‘Scheda valutazione fornitori’; tale scheda prevede i 
seguenti parametri:  
 
acquevenete –  Bilancio di sostenibilità 2017  79 
 