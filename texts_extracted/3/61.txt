 
sicurezza l’acqua potabile della zona interessata, tramite l’utilizzo di filtri a carboni attivi. L’analisi sul 
sistema degli scarichi fognari del territorio interessato ha messo in evidenza che le concentrazioni più 
alte provenivano dal depuratore di Trissino; tra le principali fonti da cui avevano origine le quantità di 
PFAS scaricate in fognatura vi era l’azienda Miteni SpA. 
Il territorio di acquevenete 
Per il territorio di acquevenete, la presenza di PFAS è stata riscontrata nell'acqua proveniente dalla 
Centrale di Almisano di Lonigo (gestita da Acque Veronesi), dal Pozzo Sant'Antonio e dalla derivazione 
di Almisano ex Acque Potabili. I Comuni di acquevenete serviti, anche parzialmente, dalla Centrale di 
Almisano di Lonigo, sono: Montagnana, Alonte, Pojana Maggiore, Asigliano, Orgiano, Campiglia dei 
Berici, Agugliaro. Il Pozzo Sant'Antonio serve il Comune di Sarego, nella zona Nord. Dal Pozzo di 
Almisano ex Acque Potabili sono serviti i Comuni di Sarego (zona Sud) e Val Liona. Per tutti gli altri 
Comuni di acquevenete, nell'acqua del rubinetto non c'è presenza di PFAS (livello sostanzialmente 
pari a zero). acquevenete (allora Centro Veneto Servizi) ha provveduto da ottobre 2013 a installare 
filtri  a  carboni  attivi  di  nuova  concezione  per  contrastare  efficacemente  la  contaminazione. 
acquevenete  effettua inoltre controlli con frequenza almeno settimanale per verificare i livelli di 
concentrazione di PFAS nei Comuni interessati. 
 
Le azioni di acquevenete 
 
Intervento immediato - Non appena è emersa la problematica (agosto 2013), acquevenete (all’epoca 
Centro Veneto Servizi) ha provveduto immediatamente ad installare filtri a carboni attivi di nuova 
concezione, per contrastare efficacemente la contaminazione. Sia presso i pozzi Sant'Antonio di 
Sarego, che presso la Centrale di Almisano di Lonigo (pozzo ex Acque Potabili), gestiti direttamente 
dalla Società, il sistema di filtrazione adottato prevede l’adsorbimento su carbone attivo granulare 
(GAC) di natura minerale. I carboni attivi in uso sono quelli risultati i più efficaci, a seguito di verifiche 
comparative eseguite sul campo. 
 
Dal 2013 la Società  ha già investito Euro 2,65 milioni per rispondere all’emergenza PFAS. Insieme agli 
altri gestori veneti, è stata avviata un’azione giudiziaria per ottenere il risarcimento dei danni secondo 
il principio ‘chi inquina paga’. 
 
Estensioni realizzate – acquevenete ha effettuato numerosi interventi per estensioni di rete nel 
territorio vicentino, prima di tutto allo scopo di raggiungere con la rete dell’acquedotto, e quindi con 
acqua sicura e controllata, le utenze che in precedenza si rifornivano da pozzi privati che sono risultati 
altamente inquinati. Grazie a interventi già conclusi di estensioni di rete, inoltre, è stato possibile 
dismettere  alcune  fonti  più  contaminate:  in  particolare  a  Sarego  la  nuova  condotta  adduttrice 
Monticello-Meledo ha permesso di chiudere i pozzi Monticello 1 e 2 e rifornire Sarego unicamente 
con l’acqua del Pozzo Sant’Antonio. 
 
Verso l’obiettivo ‘zero PFAS’ 
  
La Delibera della Giunta Regionale del Veneto 1590 del 3 ottobre 2017 ha stabilito i valori delle 
sostanze perfluoroalchiliche per le acque destinate al consumo umano: PFOA + PFOS <= 90 ng/l  - 
PFOS <=30 ng/l - Altri PFAS <300 ng/l. 
 
Per i 21 Comuni rientranti nell’Area di Massima Esposizione Sanitaria, la DGR 1591/2017 ha stabilito 
che, nell’arco temporale di sei mesi, i valori di PFOA + PFOS dovranno risultare inferiori o uguali a 40 
ng/l, grazie all’adozione di una serie articolata di interventi finalizzati a sperimentare tecnologie di 
trattamento per la riduzione dei carichi inquinanti nelle acque destinate al consumo umano. I Comuni 
rientranti nell’Area di Massima Esposizione Sanitaria sono:  
acquevenete –  Bilancio di sostenibilità 2017  61 
 