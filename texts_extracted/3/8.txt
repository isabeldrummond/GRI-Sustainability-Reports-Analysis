 
La storia recente - Le ragioni della fusione Centro Veneto Servizi e Polesine Acque 
 
acquevenete, quale gestore del servizio idrico integrato per 108 Comuni veneti delle Province di 
Padova, Rovigo, Vicenza, Verona, Venezia, è operativa dal 1° dicembre 2017, a seguito dell’atto di 
fusione tra CVS Centro Veneto Servizi S.p.A. e Polesine Acque S.p.A.  
 
Tradurre in un beneficio tangibile per i cittadini, sotto forma di una bolletta più ‘leggera’, i risultati 
delle sinergie e dei risparmi ottenuti con la nascita del nuovo gestore unico, è la prima sfida da 
affrontare per acquevenete. Tra i propri obiettivi strategici, acquevenete pone il contenimento delle 
tariffe, in un momento storico che vede invece la gran parte dei gestori idrici dover applicare aumenti 
anche consistenti in bolletta. Si tratta di un obiettivo che acquevenete conta di centrare proprio 
grazie agli efficientamenti prodotti dalla fusione. 
 
Gli investimenti previsti ammontano a oltre Euro 50 milioni. I nuovi cantieri sono già programmati fino 
al 2020 per ammodernare le reti e gli impianti e realizzare nuove opere, offrendo migliori servizi agli 
utenti e standard sempre più elevati di tutela ambientale nel campo della depurazione. Saranno 
realizzati gli investimenti previsti dai rispettivi piani d’Ambito, perché la nuova società risponde 
separatamente all’ATO Polesine (per i 52 Comuni di Polesine Acque) e all’ATO Bacchiglione (per i 58 
Comuni di S Centro Veneto Servizi).  
 
Il modello di business 
  
L’impegno di acquevenete è lavorare per garantire ogni giorno acqua potabile, sicura e di qualità, a 
disposizione di tutti. L’attività di Servizio Idrico Integrato della Società riguarda, in particolare: 
 
  Gestione del servizio di acquedotto: erogazione dell'acqua potabile, approvvigionamento e cura 
delle condotte. 
  Gestione del servizio di fognatura e depurazione: collettamento e recupero delle acque di scarico. 
Trattate in impianti dislocati del territorio, le acque di scarico vengono reimmesse nei corsi 
d'acqua una volta eliminato completamente il carico inquinante, sia organico che inorganico. 
 
L’organizzazione di acquevenete post fusione Centro Veneto Servizi / Polesine Acque è stata articolata 
in quattro aree principali:  
Potabilizzazione /  Gestione reti 
Depurazione  Impianti elettrici 
produzione  idriche e fognarie 
 
 
Si evidenzia che, relativamente alla gestione delle reti idriche e fognarie, è interna la manutenzione 
nella zona Nord (corrispondente all’ambito Bacchiglione) mentre è prevalentemente affidata a società 
terze (fornitori / appaltatori) nella zona Sud (corrispondente all’ambito Polesine). Tale modello riflette 
la presistente organizzazione delle società originarie. 
 
acquevenete, quale Gestore del Servizio Idrico Integrato, ha l'obbligo di mantenere in condizioni di 
efficienza, sopra e sotto il suolo pubblico, tutte le opere e canalizzazioni esistenti necessarie al servizio 
e quelle che saranno successivamente realizzate in attuazione del Programma pluriennale degli 
interventi. 
acquevenete –  Bilancio di sostenibilità 2017  8 
 