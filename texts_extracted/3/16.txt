 
complessivi sono di Euro 15 milioni per il territorio dell’ATO Bacchiglione e di Euro 14 milioni per 
l’ATO Polesine. 
 
La razionalizzazione delle strutture e il miglioramento del grado di patrimonializzazione e solidità della 
società, quale risultato della nascita di acquevenete, sono fortemente finalizzate all’incremento delle 
opportunità  di  reperimento  delle  risorse  finanziarie  e  alla  conseguente  massimizzazione  degli 
investimenti, con piena risposta alle pianificazioni dei Piani d’Ambito. 
 
Ente di Bacino Bacchiglione - Sono state previste in primo luogo  le opere che salvaguardano la salute 
e l’incolumità pubblica (es. emergenza PFAS), assicurano il rispetto di specifiche normative regionali, 
nazionali e comunitarie (es. grigliatura sfioratori, rispetto limiti di depurazione in bacino scolante della 
laguna  di  Venezia),  sono  assistite  da  contributi  comunitari,  statali,  regionali,  provinciali  ovvero 
risultano improcrastinabili per garantire un corretto servizio ai cittadini (es. reiterate rotture delle 
condotte idriche adduttrici) e per l’innalzamento della percentuale di copertura del servizio fognario 
secondo i parametri della Direttiva 91/271/CEE (agglomerati). Sono inoltre previsti gli interventi di 
estensione e di sostituzione della rete idrica e fognaria e di separazione delle reti miste che si 
inseriscono in più ampi progetti di riqualificazione ambientale e territoriale. 
 
Ente di Bacino Polesine - In maniera speculare, il Piano degli Investimenti (PdI) 2018 dell’ATO Polesine 
definisce una serie di interventi che si vanno a integrare ed aggiungere a quelli già in corso. Le finalità 
del PdI si possono sintetizzare nella realizzazione sia di opere atte a favorire l’erogazione di acqua 
potabile a tutto il territorio servito e a consentire la raccolta e il trattamento delle acque di scarico e 
ed il loro trattamento, sia di interventi volti all’efficientamento del servizio mediante l’impiego delle 
migliori tecnologie applicabili ed al rinnovamento e riqualificazione delle infrastrutture esistenti. Il 
Piano d’Ambito prevede nel 2018 non solo di continuare lo sforzo di adeguamento  degli impianti di 
acquedotto e di depurazione, ma anche di intervenire puntualmente sulle situazioni di criticità delle 
reti esistenti di acquedotto e fognatura e dei punti di sfioro delle acque reflue. 
 
   
acquevenete –  Bilancio di sostenibilità 2017  16 
 