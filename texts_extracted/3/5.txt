 
NOTA METODOLOGICA 
 
GRI102-45 GRI 102-46 GRI102-48 GRI102-49 
 
GRI102-50 GRI102-51 GRI102-52 GRI102-53 
GRI102-54   
 
Il Bilancio di sostenibilità di acquevenete S.p.A. (‘acquevenete’ o la ‘Società’) al 31 dicembre 2017 è 
stato redatto in conformità agli articoli 3 e 7 del D. Lgs. 254/2016 (di seguito anche ‘Decreto’), di 
attuazione della Direttiva 2014/95/UE, e contiene le informazioni relative ai temi ambientali, sociali, 
attinenti al personale, al rispetto dei diritti umani e alla lotta contro la corruzione, utili ad assicurare la 
comprensione  delle  attività  svolte  da  acquevenete,  del  suo  andamento,  dei  suoi  risultati  e 
dell’impatto prodotto dalle stesse.  
 
acquevenete, pur non ricadendo tra i soggetti obbligati,  ha scelto di attenenersi volontariamente alle 
disposizioni del D.Lgs. 254/2016 e, conseguentemente, il proprio Bilancio di sostenibilità assume la 
denominazione di Dichiarazione Non Finanziaria (‘DNF’) redatta sensi dello stesso Decreto. 
 
La  Dichiarazione  Non  Finanziaria  è  relativa  all’esercizio  2017  ed  è  stata  redatta  secondo  le 
metodologie ed i principi previsti dai GRI Sustainability Reporting Standards (opzione ‘In accordance – 
core’), pubblicati nel 2016 dal Global Reporting Initiative (‘GRI Standards’), che costituiscono ad oggi 
lo  standard  più  diffuso  e  riconosciuto  a  livello  internazionale  in  materia  di  rendicontazione  di 
informazioni di carattere non finanziario. 
 
I principi generali applicati per la redazione della Dichiarazione Non Finanziaria sono quelli stabiliti dai 
GRI  Standards: rilevanza,  inclusività,  contesto  di sostenibilità,  completezza,  equilibrio  tra  aspetti 
positivi e negativi, comparabilità, accuratezza, tempestività, affidabilità, chiarezza. Gli indicatori di 
performance  utilizzati sono quelli previsti dagli standard di rendicontazione adottati, rappresentativi 
dei diversi ambiti di sostenibilità e coerenti con l’attività svolta e gli impatti da essa prodotti. In 
particolare, la scelta di tali indicatori è stata effettuata sulla base dell’analisi di materialità e delle 
tematiche richiamate dal D.Lgs. 254/2016. Nelle sezioni della Dichiarazione Non Finanziaria, sono 
segnalate le informazioni quantitative per le quali è stato fatto ricorso a stime. 
 
Il perimetro di rendicontazione dei dati e delle informazioni qualitative e quantitative contenuti nella 
Dichiarazione Non Finanziaria di acquevenete, si riferisce alla performance della Società nell’esercizio 
2017, così come risultante dalla intervenuta fusione per incorporazione di Polesine Acque S.p.A. in 
Centro Veneto Servizi S.p.A., che ha assunto la denominazione acquevenete S.p.A. 
 
In  sede  di  prima  applicazione del  D.Lgs.  254/2016,  ove  non  diversamente  specificato,  vengono 
presentati, ai soli fini comparativi, anche i dati riferiti all’esercizio precedente 2016. Tali dati sono 
relativi ad un perimetro omogeneo rispetto all’esercizio 2017. 
 
Il  presente  documento,  come  richiesto  dai  GRI  Standard,  contiene  un  indice  di  riepilogo  delle 
informazioni relative ai diversi ambiti trattati (GRI Content Index), in modo tale da consentire la 
tracciabilità degli indicatori e delle altre informazioni quantitative e qualitative presentate all’interno 
della Dichiarazione Non Finanziaria. 
 
Il processo di predisposizione della Dichiarazione Non Finanziaria ha visto il coinvolgimento dei 
responsabili  delle  diverse  funzioni  della  Società.  acquevenete  si  pone  l’obiettivo  di  ampliare 
progressivamente  il  contenuto  e  gli  indicatori  della  rendicontazione  di  sostenibilità  ed  è 
contestualmente impegnata a estendere ulteriormente le attività di dialogo e coinvolgimento degli 
stakeholder. 
acquevenete –  Bilancio di sostenibilità 2017  5 
 