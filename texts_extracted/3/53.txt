 
  Altri interventi minori di installazione di misura dell’ossigeno nelle vasche di ossidazione 
 
I primi interventi di efficientamento messi in campo nel 2018 e che verranno portati avanti negli anni 
successivi sono i seguenti: 
 
Settore acquedotto - Centrali di potabilizzazione - Interventi di modifica del layout impiantistico, atti a 
ridurre le perdite localizzate nelle stazioni di rilancio  al fine di abbassare la pressione di pompaggio a 
parità di pressione di iniezione in rete. Durante questi interventi si procede all’installazione di inverter 
al fine di ottimizzare ulteriormente il consumo dell’energia e aumentare la flessibilità dei processi di 
automazione. 
Impianti di rilancio - Gradualmente verranno posizionati dei sistemi di misura di pressione dislocati 
nella rete di distribuzione per poter ottimizzare la pressione di pompaggio al fine di ridurre consumi 
energetici e favorire la riduzione delle perdite idriche. 
 
Settore  fognatura  -  Ottimizzazione  del  funzionamento  dei  primi  sollevamenti  più  energivori, 
procedendo al telecontrollo degli stessi con l’installazione di misuratori di energia. Con tali operazioni 
sarà  possibile  modificare  le  soglie  di  partenza  e  le  frequenze  di  funzionamento,  riducendo  le 
prevalenze di esercizio e il monitoraggio dello stato di usura delle apparecchiature. 
 
Settore depurazione - Durante gli interventi di revamping degli impianti, vengono previsti sistemi di 
misurazione  dell’ossigeno  e  altri  parametri  associati  a  controllori  di  processo  che  insieme 
all’installazione di apparecchiature più efficienti, portano ad un aumento dell’abbattimento degli 
inquinanti  e nel contempo ad una riduzione dei consumi energetici. 
La risorsa acqua 
 
GRI103-1 GRI103-2 GRI103-3 
GRI 303-1 GRI303-2 GRI 303-3 
 
 
Le  informazioni  che  vengono  fornite  si  riferiscono  all’acqua  emunta  dalla  Società  per  essere 
potabilizzata e distribuita agli utenti finali. I consumi interni di acqua riguardano gli utilizzi sanitari ed 
alcuni lavaggi di processo, che non rappresentano un dato significativo. 
Gestione della qualità dell’acqua erogata 
 
L’impegno di acquevenete è lavorare per garantire ogni giorno acqua potabile, sicura e di qualità, a 
disposizione di tutti. Il Sistema di gestione integrata prevede che i processi aziendali siano regolati da 
specifiche procedure, che hanno l’obiettivo di assicurare e garantire la qualtà del servizio idrico e della 
potabilità dell’acqua.  
La gestione degli impianti e reti acquedotto 
 
Il processo di gestione delle infrastrutture aziendali è regolato da una specifica procedura, attraverso 
la quale vengono pianificate le attività di manutenzione e riparazione, per garantirne l’affidabilità, la 
sicurezza d’utilizzo e il rispetto delle prescrizioni in materia di salute e sicurezza. 
 
acquevenete –  Bilancio di sostenibilità 2017  53 
 