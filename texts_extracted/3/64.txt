 
Il patrimonio naturale nel territorio – Le aree di interesse 
 
 
 
Parco Regionale Veneto del Delta del Po 
 
Nel territorio di riferimento di acquevenete si trova una delle aree umide più importanti in Italia: il 
Delta del Po. Nell’area è stato istituito il Parco Regionale Veneto del Delta del Po. Nel 1999 è stato 
incluso nella Lista dei Patrimoni dell’Umanità dall’UNESCO. Il Parco si estende su un territorio di 
grande rilevanza soprattutto per l’avifauna, sia migratrice che stanziale. E’ suddiviso in sei stazioni, 
ciascuna caratterizzata da un habitat di interesse. All’interno di esse sono presenti 11 Zone umide di 
importanza internazionale, 18 Siti di interesse comunitario e 16 Zone a protezione speciale. 
Il Parco Regionale Veneto del Delta del Po riveste grande importanza sotto il profilo della biodiversità. 
Tra le specie presenti, diverse sono quelle elencate nella lista rossa IUCN nazionale e in quella 
internazionale delle specie protette e/o in pericolo. 
 
Parco Regionale Veneto del Delta del Po - Le specie naturali protette  
Pesci  55 specie registrate, di cui 41 autoctone e 10 endemiche. 
  2 specie (Anguilla anguilla e Acipenser Naccarii) sono classificate In Pericolo Critico (CR) dalla 
Lista Rossa Internazionale e dal Comitato Italiano della IUCN. 
  Il pigo (Rutilus pigus) è considerato In Pericolo (EN) dal Comitato Italiano, mentre la savetta 
(Chondrostoma soetta) rientra in questa categoria sia a livello italiano che nella Lista Rossa 
Internazionale 
  Barbus plebejus e Alosa fallax sono classificate come Vulnerabili (VU) dal Comitato Italiano 
IUCN. 
Uccelli  344 specie registrate, di cui 156 nidificanti e 185 svernanti. 
  Le specie di rilievo includono il Marangone minore (Microcarbo pygmeus), con l’unica colonia 
dell’Europa occidentale, e la Sterna di Ruppell (Thalasseus bengalensis), con le uniche coppie 
nidificanti del continente. 
acquevenete –  Bilancio di sostenibilità 2017  64 
 