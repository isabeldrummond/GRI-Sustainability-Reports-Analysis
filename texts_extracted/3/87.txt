 
RELAZIONI CON LA COMUNITÀ E IL TERRITORIO 
 
GRI413-1 GRI413-2 
 
Eventi e campagne di informazione e educazione 
acquevenete e la giornata mondiale dell’acqua 
 
Negli anni 2016 e 2017 è stata promossa la Festa per la Giornata mondiale dell’acqua, nel mese di 
marzo, presso il Centro AcquAmbiente, con l’obiettivo di offrire alla cittadinanza un momento di 
incontro e confronto sul tema del servizio idrico, attraverso giochi e laboratori gratuiti per i bambini e 
visite guidate agli impianti. Dal 2018 questo evento è stato dislocato nella piazza centrale del Comune 
capoluogo Rovigo, con attività didattiche e di gioco, info point, iniziative culturali e sportive e la 
distribuzione di acqua, per promuovere tra i cittadini l’uso dell’acqua di rubinetto e il valore dell’acqua 
pubblica.  
 
Campagne educative – I rapporti con la scuola 
 
Per gli anni 2016 e 2017 gli istituti scolastici del territorio sono stati coinvolti in attività didattiche di 
educazione  ambientale  sul  tema  dell’acqua,  attraverso  il  progetto  “A  proposito  di  acqua,  per 
conoscerla e rispettarla”, riconfermato anche per l’anno 2018. Si tratta di laboratori didattici svolti 
direttamente in classe da operatori qualificati e/o visite guidate con attività formative presso il Centro 
didattico AcquAmbiente di Valle San Giorgio, Baone (PD) e presso gli impianti di acquevenete. Le 
scuole dei Comuni di acquevenete hanno potuto usufruire gratuitamente delle attività e anche i costi 
di trasporto sono stati sostenuti da acquevenete. Il progetto nell’anno scolastico 2016-17 ha coinvolto 
5790 alunni delle varie scuole del territorio per un totale di 277 classi, con 201 interventi in classe e 
75 visite guidate.  
acquevenete –  Bilancio di sostenibilità 2017  87 
 