 
Il modello di controllo e misure di contrasto  alla corruzione 
 
GRI102-16 GRI205-1 GRI205-2 GRI205-3 
 
 
acquevenete, nell’ambito del proprio sistema di corporate governance, ha ritenuto di ottemperare 
alle prescrizioni contenute nel d.Lgs. n. 231/2001, finalizzate a prevenire la commissione di particolari 
tipologie di reati. Quale ulteriore misura organizzativa per la prevenzione della corruzione, la Società 
dispone inoltre del Piano triennale di prevenzione della corruzione ex legge 190/2012. 
 
Modello di organizzazione, gestione e controllo ai sensi del d.Lgs. 231/2001 – Sistema di 
gestione della Responsabilità Amministrativa 
 
Il Decreto Legislativo 8 giugno 2001, n. 231, recante «Disciplina della responsabilità amministrativa 
delle persone giuridiche, delle società e delle associazioni anche prive di personalità giuridica, a 
norma dell’art. 11 della legge 29 settembre 2000, n. 300», ha introdotto nell’ordinamento nazionale il 
concetto di responsabilità amministrativa delle persone giuridiche in caso di commissione di alcuni 
specifici reati commessi nel loro interesse o vantaggio da parte di persone fisiche con funzioni di 
rappresentanza, amministrazione, o di direzione degli stessi, ovvero che esercitano, anche di fatto, 
poteri di gestione o controllo su di essi, ovvero che sono sottoposte alla direzione o vigilanza dei 
predetti soggetti. 
 
I diretti destinatari della disciplina in esame sono gli organismi con personalità giuridica, nonché 
società ed associazioni prive di personalità giuridica (art. 1 c. 2 del d.Lgs. n. 231/2001) con esclusione 
dello  Stato,  degli  enti  pubblici  territoriali,  di  quelli  non  economici  e  aventi  funzioni  di  rilievo 
costituzionale.  
 
Il Decreto legislativo n. 231/2001 costituisce l’attuazione degli impegni assunti dall’Italia a livello 
comunitario ed internazionale nell’ambito della lotta alla corruzione internazionale. Con il Decreto 
legislativo  n.  231/2001  è  stata  introdotta  per  la  prima  volta  nell’ordinamento  nazionale  la 
responsabilità, ancorché formalmente amministrativa, in sede penale degli enti, che si aggiunge a 
quella della persona fisica che ha realizzato materialmente il fatto illecito. 
 
Il Sistema di Gestione della Responsabilità Amministrativa (Modello) è il risultato di un processo di risk 
analisys con riferimento alle attività aziendali ‘sensibili’ ai rischi di reato inclusi nel decreto; ne è parte 
integrante il Codice Etico. E’ stato costituito un Organismo di Vigilanza (OdV), che ha il compito di 
vigilare sull’applicazione del Modello e di curarne l’aggiornamento. All’OdV sono resi disponibili 
coerenti flussi informativi circa le attività aziendali. L’OdV è destinatario delle segnalazioni circa 
eventuali violazioni del Codice etico e del Modello 231 e a tal fine attiva specifici canali informativi, fra 
cui una casella di posta elettronica. Nel corso del 2017 non si sono verificati casi di segnalazione 
all’Organismo di Vigilanza. 
 
La scelta di sviluppare e mantenere un Sistema di Gestione della Responsabilità Amministrativa si 
ritiene che possa costituire un adeguato strumento di sensibilizzazione nei confronti di tutti i soggetti 
che operano per conto della Società affinché, nell’espletamento delle loro attività, si ispirino a principi 
etici condivisi da tutti i portatori di interessi aziendali. 
 
Il  documento  descrittivo del  Sistema  di Gestione della  Responsabilità  Amministrativa  (Modello),  
unitamente  al  Codice  Etico  sono  pubblicati  sul  sito  internet  della  Società  all’indirizzo: 
http://www.acquevenete.it/it_IT/disposizioni-generali 
 
acquevenete –  Bilancio di sostenibilità 2017  20 
 