 
 
Con  l’obiettivo  di  diffondere  la  conoscenza  della  risorsa  idrica  e  la  cultura  del  suo  consumo 
consapevole, a partire dal 2016 viene proposto agli istituti scolastici del territorio il concorso “Scuole 
in gioco”, diviso nelle sezioni Scuole Primarie e Secondarie di I grado: i migliori elaborati realizzati 
vengono premiati con premi in denaro per acquisto di materiale scolastico e con l’opportunità per le 
10 classi selezionate di partecipare gratuitamente alla giornata conclusiva di festa, che si tiene nel 
mese di maggio presso il Centro AcquAmbiente, con attività ludico-didattiche sul tema dell’acqua. 
Inoltre, le due classi prime classificate nelle rispettive sezioni partecipano gratuitamente alla Giornata 
di educazione ambientale “Tutti per l’acqua”, promossa a livello regionale dal consorzio Viveracqua.  
Gli incontri con la Comunità 
 
acquevenete, in piena continuità con l’operato delle due società dalle quali si origina (Centro Veneto 
Servizi – Polesine Acque) ha  proseguito nell’organizzazione sistematica  di incontri con le Comunità 
appartenenti al Territorio di riferimento. Nel corso del 2017, anche a fronte della problematica legata 
ai PFAS, si sono tenuti diversi incontri con la Comunità e con i relativi rappresentanti e Comitati di 
cittadini. 
 
acquevenete crede fermamente nel proprio ruolo sociale e nella trasparenza della propria azione 
amministrativa; il confronto con gli utenti ed i loro rappresentanti è un importantissimo strumento 
che consente alla Società di dimostrare concretamente il proprio quotidiano impegno nella fornitura 
di acqua di qualità.  Proprio nell’ottica della trasparenza e della corretta e tempestiva comunicazione 
ai cittadini, acquevenete  pubblicasse online, già dal 2014, le analisi dell’acqua relative alla presenza di 
PFAS. Esse, pertanto, sono puntualmente a disposizione dei cittadini nella specifica sezione dedicata 
del sito web www.acquevenete.it. 
 
 
 
acquevenete –  Bilancio di sostenibilità 2017  88 
 