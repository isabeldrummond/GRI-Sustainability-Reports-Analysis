 
La politica per la qualità, l’ambiente e la sicurezza 
 
acquevenete considera di fondamentale importanza, nell’implementazione delle proprie strategie 
aziendali, la qualità del servizio, la soddisfazione degli utenti, la cura del benessere dei dipendenti e 
dei collaboratori, la salvaguardia e il rispetto dell’ambiente e della sicurezza dei lavoratori, al punto da 
tradurre  questi  principi  in  una  vera  e  propria  filosofia  aziendale,  che  ha  portato  l’azienda 
all’ottenimento delle Certificazioni ISO 9001:2015 Sistema di Gestione per la Qualità, nell’anno 2016 
al conseguimento della BS OHSAS 18001 Sistema di Gestione della Sicurezza e della Salute dei 
Lavoratori, nonché la ISO 14001 Sistema di Gestione Ambientale. 
 
Tali Certificazioni si traducono in un Sistema Integrato, che comprende non solo le norme volontarie, 
ma anche la legislazione cogente, con particolare attenzione ai requisiti del D.lgs. 231/2001 (Disciplina 
della responsabilità amministrativa delle persone giuridiche) e del d.lgs.196/2003, aggiornato ai sensi 
del d.lgs. 151/2015 e L. 122/2016 (Codice in materia di protezione dei dati personali), del d.lgs. 
50/2016 normativa di settore dei lavori pubblici, del Piano di Autocontrollo, nonché del Codice Etico, 
considerato presupposto imprescindibile e strategico per il perseguimento della mission aziendale. 
 
L’adozione del Sistema di Gestione integrato per la Sicurezza, Qualità e Ambiente, conforme alle 
rispettive norme di riferimento, deriva dalla volontà di acquevenete di svolgere nel migliore dei modi 
le proprie attività e nell’intento di migliorare continuamente i servizi erogati, tutelando al contempo la 
salute e la sicurezza dei propri lavoratori e l’ambiente.  
 
La Politica generale e gli indirizzi strategici di acquevenete si basano sui alcuni ‘principi’ fondamentali, 
fissati dalla Politica per la qualità, l’ambiente e la sicurezza del 01 dicembre 2017, data di nascita del 
‘nuovo soggetto giuridico’. 
 
TUTELA DELLA SALUTE E DELLA SICUREZZA DEI LAVORATORI 
TUTELA DELL’AMBIENTE 
SODDISFAZIONE DELLA PROPRIETÀ E MIGLIORAMENTO CONTINUO 
SODDISFAZIONE DEL CLIENTE 
RAPPORTI DI RECIPROCO BENEFICIO CON I FORNITORI 
GARANTIRE LA CONFORMITÀ LEGISLATIVA NEL CAMPO DELLA QUALITÀ, SICUREZZA E 
DELL’AMBIENTE 
COINVOLGIMENTO E SODDISFAZIONE DEL PERSONALE 
 
 
 
 
acquevenete –  Bilancio di sostenibilità 2017  12 
 