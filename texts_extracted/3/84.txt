 
Perché fa bene alla salute - La giusta quantità di sali minerali presente nell'acqua del tuo 
rubinetto ti assicura di mantenerti in salute, mentre il basso contenuto di sodio riduce il 
rischio di ritenzione idrica. 
 
Perché non  inquina  -  Non  è  necessario  far  viaggiare  dei  camion  per  trasportare  le 
bottiglie… se bevi l'acqua del rubinetto! Imbottigliare e trasportare 100 litri d'acqua per 
100 chilometri “costa” all'ambiente ben 10 kg di anidride carbonica. 
 
Perché ti fa risparmiare - L’acqua del rubinetto è molto meno cara rispetto all’acqua in 
bottiglia. Il  prezzo  finale  dell’acqua  in  bottiglia  non  è  dato dalla  qualità  superiore 
dell’acqua, ma piuttosto dai costi della pubblicità, dei trasporti, del confezionamento, etc. 
1  litro  di  acqua  in  bottiglia  del  supermercato costa  mediamente  €  0,34 
(fonte:  indagine  Altroconsumo  su  19  acque  minerali  naturali  in  bottiglia)   
1 litro di acqua del rubinetto di acquevenete costa mediamente  € 0,0012 
Perché è comoda - Bere l'acqua del rubinetto significa dire addio ai carrelli colmi di acque 
in bottiglia, alla fatica di caricare le casse in auto e trasportarle fino a casa. Ti basta aprire il 
rubinetto ed è sempre a tua disposizione, a qualsiasi ora! 
 
Perché è a Km 0 - L'unico viaggio che l'acqua del rubinetto deve fare è quello dalla 
sorgente al tuo rubinetto, attraverso le tubazioni. Non deve viaggiare sui camion per 
migliaia di chilometri! 
 
Perché conosci la sua storia - La storia dell'acqua del rubinetto è semplice e seguita passo 
passo, dalla sorgente a casa tua. Non È possibile invece sapere che percorso abbia fatto 
un'acqua in bottiglia, se è stata ferma al sole, se è stata stoccata al caldo eccetera. 
 
Perché è oligominerale - Anche l'acqua del tuo rubinetto è oligominerale, cioè contiene da 
50 a 500 mg/litro di residuo fisso. Povera di sodio, fa bene alla linea anche se non è 
pubblicizzata in tv! 
 
 
   
acquevenete –  Bilancio di sostenibilità 2017  84 
 