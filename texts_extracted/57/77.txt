Bilancio Individuale 2017
LE OPERAZIONI CON PARTI CORRELATE
La Banca ha adottato la “Policy di gestione delle attività di rischio e conﬂitti di interesse nei confronti dei soggetti 
collegati”, in ottemperanza a quanto previsto dalla Banca d’Italia, con il 9° aggiornamento della circolare n. 263 del 
27 dicembre 2006, pubblicato il 12 dicembre 2011.
La disciplina emanata da Banca d’Italia si rivolge sia alla Capogruppo sia alle singole Società appartenenti al Gruppo 
e mira a presidiare il rischio che la vicinanza di alcuni soggetti ai centri decisionali della Banca possa compromettere 
l’oggettività e l’imparzialità delle determinazioni relative alla concessione di ﬁnanziamenti e ad altre transazioni nei 
confronti dei medesimi soggetti, con possibili distorsioni nel processo di allocazione delle risorse, esposizione della 
Banca a rischi non adeguatamente misurati e presidiati e potenziali danni ad azionisti e depositanti.
La “Policy” introduce, per tutto il Gruppo, regole strutturate per la gestione dell’operatività con Soggetti Collegati, 
intendendosi per tali “l’insieme costituito da una parte correlata e da tutti i soggetti ad essa connessi”, disciplinando 
l’iter istruttorio, l’iter deliberativo, gli adempimenti di monitoraggio e rendicontazione che ne conseguono e i compiti 
e responsabilità delle diverse strutture aziendali e Organi sociali coinvolti.
In particolare l’iter deliberativo per l’adozione delle operazioni con “soggetti collegati” prevede il coinvolgimento di 
un apposito “Comitato”, denominato “Comitato delle Parti Correlate”, composto da tre amministratori indipendenti 
del Consiglio di Amministrazione e, nelle ipotesi di legge, dell’assemblea.
Nel 2015 il Consiglio di Amministrazione della Banca ha approvato l’aggiornamento della Policy in argomento al ﬁne 
di rendere più aderente la stessa alle concrete esigenze di natura applicativa manifestatesi in sede di prima ema-
nazione e per allineare le strutture centrali di riferimento in seguito al nuovo assessment aziendale, nel rispetto dei 
requisiti normativi e regolamentari. Nell’ambito della revisione normativa sono stati inoltre aggiornati ed allineati le 
“Regole Generali di Comportamento per la Gestione dei Conﬂitti di Interesse” ed il “Regolamento delle Operazioni 
con Soggetti Collegati”.
Restano validi tutti gli adempimenti e gli obblighi informativi verso la Consob ed il Pubblico previsti nel “Regolamen-
to delle operazioni con soggetti collegati” redatto ed approvato dal Consiglio di Amministrazione della Banca in data 
24/11/2010 ai sensi della Delibera Consob n.17221 del 12 marzo 2010, successivamente modiﬁcata con Delibera n. 
17389 del 23 giugno 2010.
La parte H della Nota Integrativa contiene informazioni quantitative relative ai rapporti con le predette parti.
I rapporti tra la Capogruppo e le Controllate
La Banca Popolare di Bari, in qualità di Capogruppo dell’omonimo Gruppo creditizio e di controllante della “Cassa 
di Risparmio di Orvieto S.p.A.”, della “Popolare Bari Corporate Finance S.p.A.” e di “BPBroker S.r.l.”, svolge costante-
mente le funzioni di direzione, coordinamento e controllo che le sono proprie e che sono tra l’altro previste dalle 
normative di riferimento.
Dette funzioni vengono svolte ai vari livelli gerarchici e funzionali, partendo dal Consiglio di Amministrazione per 
quanto concerne le problematiche di natura strategica e di maggiore contenuto.
Le controllate rilasciano periodicamente alla Capogruppo informazioni sull’andamento patrimoniale e ﬁnanziario.
Allo scopo di massimizzare le economie di scala e la coerenza gestionale, varie attività vengono svolte dalle unità 
operative della Banca per conto anche delle controllate, mantenendo la necessaria separatezza amministrativa: è 
il caso, ad esempio, di numerosi contratti di fornitura di beni e servizi, nonché di partnership commerciali con con-
troparti ﬁnanziarie e assicurative.
I rapporti tra le società del Gruppo sono regolati a condizioni di mercato. I corrispettivi pattuiti, quando non sono 
rilevabili sul mercato idonei parametri di riferimento, tengono conto dei costi sostenuti.
Per le altre parti correlate diverse dalla società del Gruppo i rapporti sono regolati nel rispetto dei criteri di corret-
tezza sostanziale e procedurale.
Operazioni atipiche e/o inusuali (Comunicazione Consob 6064293 del 28/7/2006)
Nel 2017 non sono state poste in essere con parti correlate operazioni deﬁnibili come “atipiche” o “inusuali”.
77