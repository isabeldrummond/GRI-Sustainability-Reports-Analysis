Nota Integrativa | Parte A | Politiche Contabili
di scambio degli stessi sul mercato secondario, in particolare si applica la metodologia del “Discounted Cash Flow”, 
rettiﬁcando il tasso di attualizzazione dello “spread effettivo di emissione”.
LIVELLO 3 – Metodi di valutazione basati su parametri di mercato non osservabili
Sono classiﬁcati nel livello 3 tutti gli strumenti ﬁnanziari non quotati in un mercato attivo, per i quali la determina-
zione del relativo Fair value viene effettuata facendo ricorso a modelli valutativi che presuppongono l’utilizzo di 
parametri non direttamente osservabili sul mercato.
L’utilizzo di input non osservabili è richiesto nella misura in cui gli input osservabili rilevanti non siano disponibili, per-
tanto gli stessi riﬂettono le assunzioni, incluse quelle relative al rischio, che gli operatori di mercato utilizzerebbero 
nel determinare il prezzo dell’attività o passività. La valutazione viene effettuata utilizzando le migliori informazioni 
disponibili, inclusi i dati interni.
Le valutazioni delle attività e passività appartenenti al livello 3 sono generalmente condotte utilizzando metodologie 
valutative del tutto analoghe a quelle utilizzate per gli strumenti di livello 2; la differenza risiede nella presenza di 
parametri di input utilizzati nel modello di pricing che non risultano osservabili..
Si riportano di seguito gli strumenti classiﬁcati nel livello 3:
•  titoli di debito. Trattasi di strumenti ﬁnanziari complessi che, ove detenuti dalla Banca, non assumono una in-
cidenza signiﬁcativa sul portafoglio complessivo. Per la determinazione del Fair value viene utilizzato il prezzo 
comunicato direttamente dall’emittente;
•  titoli di capitale non quotati. Si tratta essenzialmente di quote partecipative di minoranza in società ﬁnanziarie e 
non ﬁnanziarie non quotate. Tali strumenti sono valutati utilizzando modelli valutativi quali i) il metodo delle “tran-
sazioni dirette”, in caso di transazioni signiﬁcative sullo stesso titolo o su titoli similari osservate in un congruo 
arco temporale rispetto alla data di valutazione, ii) il metodo dei “multipli di borsa e di transazioni comparabili” e 
iii) i metodi di valutazione ﬁnanziari, reddituali (quali ad es. il Discount Cash Flow, l’income approach, ecc.) e pa-
trimoniali. Qualora dall’applicazione delle metodologie valutative sopra descritte non fosse desumibile in modo 
attendibile il Fair value, si fa riferimento alla pertinente frazione di patrimonio netto sulla base dell’ultimo bilancio 
d’esercizio approvato della partecipata (cd. book value). In mancanza di informazioni utili per l’applicazione di uno 
dei predetti modelli valutativi, il titolo di capitale è rilevato al costo di acquisto, ai sensi del par. AG81 dello IAS 39. 
•  quote di fondi di investimento O.I.C.R. di tipo “chiuso”. Si tratta di fondi chiusi, non classiﬁcabili nei livelli 1 e 2, che, 
conformemente alle strategie d’investimento della Banca, sono destinati ad un investimento di medio-lungo pe-
riodo e il loro smobilizzo avviene normalmente in caso di rimborso, totale o parziale, delle quote deciso da parte 
della società di gestione del risparmio (SGR) a seguito del realizzo degli investimenti del fondo. Il Fair value di tali 
strumenti viene determinato sulla base dell’ultimo aggiornamento disponibile del NAV comunicato dalla SGR. I 
fondi di investimento immobiliari sono valutati applicando un correttivo (cd. adjustment) al NAV, che prende in 
considerazione fattori di rischio quali il credit risk, il liquidity risk nonché il market risk del fondo.
Poiché i risultati delle valutazioni possono essere signiﬁcativamente inﬂuenzati dalle assunzioni utilizzate, principal-
mente per il timing dei ﬂussi di cassa futuri, per i tassi di attualizzazione adottati e per le metodologie di stima degli 
adjustment, i Fair value stimati potrebbero differire da quelli realizzabili in una vendita immediata degli strumenti 
ﬁnanziari.
Finanziamenti e Crediti verso banche e clientela
Per gli altri strumenti ﬁnanziari iscritti in bilancio al costo (ﬁnanziamenti e crediti a vista) o al costo ammortizzato, e 
classiﬁcati sostanzialmente tra i rapporti creditizi verso banche e clientela, si determina un Fair value ai ﬁni dell’in-
formativa nella Nota Integrativa.
In particolare:
i.  per gli impieghi a medio - lungo termine deteriorati (sofferenze, inadempienze probabili e scaduti), il Fair value si 
determina attualizzando, in base ai tassi di mercato o utilizzando l’ultimo tasso di interesse prima del passaggio 
a sofferenza, i ﬂussi contrattuali o quelli quantiﬁcati sulla base dei piani di rientro, al netto delle previsioni di per-
dita, pertanto il valore di bilancio degli stessi risulta allineato con il Fair value;
ii.  per gli impieghi a medio - lungo termine performing, la metodologia da utilizzare prevede lo sconto dei relativi 
ﬂussi di cassa. I ﬂussi di cassa contrattuali sono ponderati in base alla PD (Probability of Default) e alla LGD (Loss 
Given Default), cioè il tasso di perdita previsto in caso di insolvenza;
140