Nota Integrativa | Parte E | Informazioni sui rischi e relative politiche di copertura
liti nell’ambito della pianiﬁcazione dell’attività creditizia. 
Le strutture commerciali e di controllo monitorano in maniera dettagliata, a seconda delle speciﬁche esigenze, tutti 
quei rami e settori di attività economica per i quali si siano manifestati andamenti congiunturali connotati da criticità 
anche solo potenziali e/o temporanee.
In merito all’assunzione di rischi verso i “Privati” la Banca si è dotata di due strumenti integrati di quantiﬁcazione del 
rischio:
•  il sistema di rating realizzato in collaborazione con l’outsourcer informatico Cedacri, il quale consente di classi-
ﬁcare la clientela in funzione della probabilità di insolvenza. Tale modello, mediante una “clusterizzazione” della 
suddetta clientela che tiene conto anche della forma tecnica, consente di cogliere le caratteristiche peculiari 
dei privati e di ottenere una ripartizione maggiormente discriminante tra classi di rating per i soggetti che non 
presentano anomalie andamentali. 
•   un apposito modello di accettazione realizzato dal provider CRIF: la ﬁnalità di tale modello è quella di rafforzare 
la valutazione del merito creditizio della clientela nei primi mesi di vita della relazione con il cliente, ovvero quan-
do non si dispone di un set informativo sufﬁcientemente articolato.
Inoltre, la Banca ha messo in produzione il modello di accettazione per la clientela Ditte Individuali, per le quali non 
sono disponibili informazioni ﬁnanziarie, al ﬁne di poter integrare le decisioni strategiche della Banca in fase di prima 
erogazione con una valutazione del merito creditizio, di tipo andamentale per i “già clienti” o di accettazione per i 
nuovi clienti. 
Il sistema di rating interno in uso per le Imprese costituisce uno strumento integrato di valutazione del merito credi-
tizio dell’intero portafoglio crediti. In particolare l’attribuzione del rating ad ogni cliente avviene attraverso i seguenti 
moduli:
-  analisi dell’andamento del rapporto presso la Banca;
-  analisi dell’andamento del cliente presso il sistema (elaborata sulla base dati di Centrale Rischi);
-  analisi di bilancio.
La Banca ha inoltre completato le attività di sviluppo di strumenti interni di valutazione volti alla misurazione del 
rischio di credito di controparti bancarie ed enti pubblici, categorie per le quali l’outsourcer Cedacri non fornisce 
speciﬁci strumenti di valutazione del merito creditizio. In particolare il rating delle controparti bancarie e delle so-
cietà operanti nel settore ﬁnanziario è attribuito sulla base del “rating esterno”, ove disponibile, oppure in funzione 
di un modello gestionale di Gruppo. In quest’ultimo caso, il modello utilizzato è di tipo “shadow rating” e valuta aree 
di indagine fra le quali rientrano la redditività, il costo del credito, il dimensionamento, la liquidità, ecc.
Anche relativamente agli enti pubblici, l’attribuzione del merito creditizio avviene sulla base della disponibilità di un 
rating esterno attribuito all’ente dalle principali agenzie di rating, ovvero, laddove questo non fosse disponibile, sulla 
base del rating esterno attribuito alla regione amministrativa nella quale l’ente stesso opera.
In ottica di rendere maggiormente efﬁcace ed efﬁciente il processo di concessione e gestione del credito, il Gruppo 
ha anche sviluppato un processo interno di override del rating e l’adozione, per alcune tipologie di controparte, di 
un apposito questionario qualitativo. Tali interventi sono ﬁnalizzati ad integrare le valutazioni meramente statistiche 
effettuate dal modello di rating in uso attraverso l’utilizzo di una serie di informazioni di natura qualitativa e l’indivi-
duazione di ulteriori elementi valutativi, anche di natura quantitativa, che per loro natura non possono essere colti 
in maniera automatica e standardizzata.
Nel corso del 2017 sono state ﬁnalizzate tutte le attività propedeutiche al passaggio in produzione di un sistema 
informatico, sviluppato in collaborazione con l’outsourcer Cedacri, volto al monitoraggio della sussistenza delle con-
dizioni di “validità” del rating (e.g. aggiornamento delle fonti informative)funzionale a garantire una valutazione del 
merito creditizio della propria clientela aggiornato, puntuale ed ancora più afﬁdabile.
Al ﬁne di una sempre maggiore efﬁcacia del processo di monitoraggio andamentale del credito è in uso una proce-
dura dedicata alla gestione del credito anomalo che consente di razionalizzare la rappresentazione delle posizioni 
creditizie in default o che presentano elementi di anomalia (anche solo potenziale), consentendo una tempestiva 
informativa ai diversi livelli gestionali e di controllo. Detto strumento si qualiﬁca come collettore unico all’interno 
del quale conﬂuiscono in maniera unitaria e strutturata le informazioni desunte dagli strumenti di misurazione del 
rischio di credito e di individuazione dei crediti problematici.
Nell’ambito del monitoraggio andamentale del credito la Banca ha implementato, in linea con la normativa di vigilan-
za, un processo di valutazione della coerenza delle classiﬁcazioni del credito, della congruità degli accantonamenti 
202