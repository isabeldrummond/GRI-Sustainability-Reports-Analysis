Nota Integrativa | Parte A | Politiche Contabili
•  la possibilità di incidere sui risultati grazie al potere sull’entità.
Il “potere sull’entità” consiste nella possibilità di dirigere le attività rilevanti di una entità nella quale si detiene un’in-
teressenza, di tipo partecipativo e/o costituita da altri diritti di natura legale o contrattuale. Questo potere deriva 
generalmente dalla titolarità di diritti (non necessariamente di voto) legalmente riconosciuti e di cui è titolare il sog-
getto che detiene l’interessenza nell’entità stessa o che ha legami con essa, tali da conferire la capacità di dirigerne 
le attività: ad esempio, la detenzione della maggioranza dei diritti di voto (eventualmente anche acquisiti grazie ad 
accordi con altri soci) o di diritti di voto comunque sufﬁcienti per tenere sotto controllo l’entità. Nell’ambito dei pre-
detti diritti non sono tuttavia ricompresi quelli di mera protezione degli interessi del titolare degli stessi (ad esempio, 
il diritto di pegno o altri diritti reali assimilati). Peraltro, il mancato esercizio dei diritti che un investitore detiene su 
un’entità - come ad esempio il comportamento inerte dell’azionista che non esercita il diritto di nominare dirigenti 
con responsabilità strategiche – non deve essere preso in considerazione nello stabilire se l’investitore ha potere 
su un’entità. 
L’esposizione al rischio della variabilità dei risultati dell’entità” è deﬁnita dalla presenza di rendimenti che derivano 
dal rapporto con la stessa, suscettibili di variare in relazione all’andamento economico dell’entità oggetto dell’inve-
stimento. A tale ﬁne bisogna considerare i dividendi sulle azioni e gli interessi sui titoli nonché le variazioni di valore 
degli investimenti detenuti nella stessa.
Quanto alla “possibilità di incidere sui risultati grazie al potere sull’entità”, al ﬁne di individuare il soggetto che la con-
trolla effettivamente, occorre anche accertare se il potere di incidere sui risultati della sua attività viene esercitato 
da tale soggetto nel proprio interesse (nel qual caso è questi il soggetto controllante) oppure nell’interesse di un 
altro soggetto (nel qual caso si tratta di un mero agente del controllante effettivo). 
Secondo l’IFRS 10, il controllo è possibile, pertanto, non solo quando un investitore detiene il potere sulla partecipa-
ta attraverso la maggioranza dei diritti di voto, ma, in alcune circostanze, pur in mancanza dei diritti di voto, quando 
un investitore detiene diritti sufﬁcienti ad avere la capacità pratica di condurre unilateralmente le attività rilevanti 
della partecipata (cd. “controllo di fatto”). Le “attività rilevanti” sono, in particolare, quelle attività che incidono in 
maniera signiﬁcativa sui rendimenti dell’entità oggetto di investimento.
In caso di interessenze in quote di fondi OICR gestiti da una Società di Gestione del Risparmio (SGR), l’analisi ai sensi 
dell’IFRS 10 richiede di valutare contemporaneamente i seguenti aspetti:
•  Esposizione alla variabilità dei rendimenti: l’esposizione alla variabilità è tipicamente evidenziata dalle quote de-
tenute nel fondo.
•  Potere: la valutazione del potere sulle attività rilevanti richiede di analizzare la gestione del fondo. In particolare, 
occorre considerare se:
  -  il gestore del fondo può essere sostituito/destituito, senza condizioni, per ragioni diverse da violazioni di leg-
gi, del regolamento o per altre inadempienze;
  -  ove applicabile, esiste un comitato interno o altro organo che ha il diritto di imporre o di porre il veto su de-
terminate transazioni nei confronti del gestore del fondo (SGR).
In tali casi, il potere sulle attività rilevanti del fondo scaturisce dalla effettiva capacità di sostituire/destituire il gesto-
re del fondo per ragioni diverse da violazioni di leggi o regolamentari, ovvero di governare e/o di imporre decisioni 
di rilievo per l’attività del fondo.
L’inclusione nel perimetro di consolidamento del Gruppo Banca Popolare di Bari è legata, in particolare:
•  alla presenza della maggioranza dei diritti di voto nell’assemblea ordinaria della società partecipata (controllo di 
diritto);
•  ad altri fattori relativi ad entità strutturate, diversi dal diritto di voto o da altri diritti simili, tali da determinare il 
controllo da parte della Capogruppo. 
In particolare, le entità strutturate incluse nel perimetro di consolidamento del Gruppo sono rappresentate dalle 
seguenti Società Veicolo (SPE/SPV), costituite nell’ambito di operazioni di cartolarizzazione ai sensi della Legge 
130/1999: 
1.  2011 Popolare Bari SPV srl 
2.  2013 Popolare Bari RMBS srl 
3.  Adriatico Finance SME srl 
402