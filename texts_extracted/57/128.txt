Nota Integrativa | Parte A | Politiche Contabili
cizi successivi a quelli in cui vengono imputati al conto economico, determinando un differimento della tassazione 
rispetto alla competenza economico-civilistica. In sostanza le differenze temporanee generano imposte passive in 
quanto esse determineranno un maggior carico ﬁscale in futuro.
Le “passività per imposte differite” sono rilevate per tutte le differenze temporanee imponibili ad eccezione delle 
riserve in sospensione d’imposta per le quali non è prevista la distribuzione ai soci.
L’origine della differenza tra il minor reddito ﬁscale rispetto a quello civilistico è dovuta a:
•  componenti positivi di reddito tassabili in esercizi successivi a quelli in cui sono stati iscritti in bilancio;
•  componenti negativi di reddito deducibili in esercizi antecedenti a quello in cui saranno iscritti in bilancio secon-
do criteri civilistici.
Le attività e le passività ﬁscali differite sono contabilizzate utilizzando il c.d. “balance sheet liability method”, in base 
alle differenze temporanee risultanti tra il valore contabile di attività e passività nello stato patrimoniale ed il loro 
valore riconosciuto ﬁscalmente e sono valutate utilizzando le aliquote ﬁscali che, in base ad una legge già approvata 
alla data del bilancio, saranno applicate nell’esercizio in cui l’attività sarà realizzata o la passività sarà estinta.
Le imposte correnti e differite sono registrate a conto economico ad eccezione di quelle relative a transazioni che 
interessano direttamente il patrimonio netto quali ad esempio utili o perdite su attività ﬁnanziarie disponibili per la 
vendita e variazioni del fair value di strumenti ﬁnanziari di copertura (cash ﬂow hedges).
Le passività per imposte differite e le attività per imposte anticipate non sono oggetto di attualizzazione come pre-
visto dallo IAS 12 e neppure, di norma, tra loro compensate.
Nel caso in cui le imposte anticipate superino nell’ammontare l’aggregato dei costi per imposte correnti e imposte 
differite si consegue un provento per imposte, classiﬁcato in bilancio ad aumento dell’utile ante imposte.
Sezione 12 - Fondi per rischi ed oneri e fondo trattamento di ﬁne rapporto
Criteri di classiﬁcazione
Nella voce fondi per rischi ed oneri sono inclusi i fondi di quiescenza e per obblighi simili (beneﬁci di lungo termine 
successivi al rapporto di lavoro, trattati dallo IAS 19) e i fondi per rischi ed oneri (trattati dallo IAS 37). Il fondo tratta-
mento di ﬁne rapporto di lavoro subordinato è indicato a voce propria.
Trattamento di ﬁne rapporto e piani pensione a prestazione deﬁnita
Il trattamento di ﬁne rapporto, al pari dei piani pensione a prestazione deﬁnita, è una forma di retribuzione del per-
sonale, a corresponsione differita, rinviata alla ﬁne del rapporto di lavoro. Esso matura in proporzione alla durata del 
rapporto e costituisce un elemento aggiuntivo del costo del personale.
L’importo del TFR e dei piani a prestazione deﬁnita è iscritto in bilancio sulla base del suo valore attuariale. Ai ﬁni 
dell’attualizzazione, si utilizza il metodo della Proiezione unitaria del credito (c.d. Projected Unit Credit Method) che 
prevede, appunto, la proiezione degli esborsi futuri sulla base di analisi storiche statistiche e della curva demogra-
ﬁca e l’attualizzazione ﬁnanziaria di tali ﬂussi sulla base di un tasso di interesse di mercato.
I costi per il servizio del piano sono contabilizzati tra i costi del personale come ammontare netto di contributi ver-
sati, contributi di competenza di esercizi precedenti non ancora contabilizzati, ricavi attesi derivanti dalle attività a 
servizio del piano. I proﬁtti/perdite attuariali sono imputati ad apposita riserva di patrimonio netto. La variazione di 
tale riserva è indicata anche nel prospetto della redditività complessiva.
A seguito della riforma della previdenza complementare prevista dal D.Lgs. n. 252 del dicembre 2005 anticipata 
nell’applicazione dalla Legge n. 296 del 27 dicembre 2006, per le imprese con almeno 50 dipendenti le quote di 
TFR maturate sino al 31 dicembre 2006 restano in azienda mentre quelle maturande a partire dal 1° gennaio 2007 
sono state, a scelta del dipendente, destinate a forme di previdenza complementare ovvero trasferite al Fondo di 
Tesoreria dell’INPS.
Le quote di TFR maturate a tutto il 31 dicembre 2006 anche successivamente all’introduzione della riforma, conti-
nuano ad essere conﬁgurate come piani a beneﬁci deﬁniti così come previsto dallo IAS 19.
Le quote di TFR maturande dal 1° gennaio 2007 conﬁgurano ai ﬁni dello IAS 19 un piano a contribuzione deﬁnita e 
pertanto il loro ammontare non è assoggettato ad alcuna ipotesi attuariale.
128