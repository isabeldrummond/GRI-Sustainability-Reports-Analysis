Bilancio Individuale 2017
In considerazione dell’elevata qualità del portafoglio sottostante (rating Aa2 Moody’s e AA DBRS) e dei beneﬁci in 
termini di nuove opportunità di mercato, di miglioramento della situazione di liquidità strutturale del Gruppo, di 
incremento della raccolta diretta e di diversiﬁcazione delle fonti di funding a medio lungo termine, in data 2 ottobre 
2017 la Senior Note è stata venduta a terzi investitori ad un prezzo unitario di 99,16, per un controvalore di comples-
sivi euro 592,2 milioni (il che ha determinato un incremento dello spread dallo 0,4% allo 0,6% sull’Euribor a 3 mesi), a 
fronte di un valore nominale di euro 597,2 milioni di euro. 
Per maggiori dettagli si rimanda alla parte E , sezione C. “Operazioni di cartolarizzazione”.
Mandato a vendere azioni della Fondazione Cassa di Risparmio di Orvieto
La Fondazione Cassa di Risparmio di Orvieto è azionista di minoranza della Cassa di Risparmio di Orvieto, della quale 
detiene il 26,43% del capitale. Il restante 73,57% è detenuto da Banca Popolare di Bari.
In data 30 giugno 2010 i due azionisti della Cassa hanno sottoscritto un “Protocollo di intesa” ﬁnalizzato a disciplina-
re una serie di temi gestionali. Inoltre detto protocollo prevede la possibilità, da parte della Fondazione, di conferire 
a Banca Popolare di Bari un mandato gratuito a vendere in tutto o in parte la partecipazione che lo stesso Ente 
detiene nella Cassa.
I termini relativi al mandato a vendere sono contenuti in una scrittura privata che le due parti hanno sottoscritto 
sempre il 30 giugno 2010, con validità 10 anni. Gli elementi principali della scrittura sono:
-  la facoltà della Fondazione di porre in vendita le azioni in tutto o in parte;
-  la gratuità del mandato, peraltro non avente carattere di esclusiva;
-  la ﬁssazione di un prezzo di vendita pari a 2,5 volte il valore netto patrimoniale della partecipazione della Fonda-
zione ovvero, se ritenuto superiore, al valore di mercato;
-  la presenza di una obbligazione di risultato, consistente nell’obbligo, per Banca Popolare di Bari, di corrispondere 
alla Fondazione l’importo di 5 milioni (in caso di richiesta di vendita dell’intero pacchetto, altrimenti in propor-
zione in caso di vendita parziale) qualora la stessa non riuscisse a perfezionare la richiesta entro 10 mesi dalla 
ricezione. 
Con raccomandata del 24 giugno 2017 la Fondazione ha comunicato alla Banca Popolare di Bari la propria volontà 
di alienare l’intera partecipazione nella Cassa di Risparmio di Orvieto, sulla base della valorizzazione del patrimonio 
netto pari a 2,5 volte.
In data 29 giugno 2017 Banca Popolare di Bari ha riscontrato la raccomandata della Fondazione rilevando:
-  la carenza di documentazione a supporto della richiesta, non essendo evidente il rispetto del processo delibera-
tivo sottostante e, in particolare, l’avvenuto espletamento dell’iter autorizzativo presso il MEF, ai sensi dell’art. 7, 
comma 3, del dlgs n. 153/1999;
-  l’incompatibilità del prezzo di vendita di 2,5 volte il patrimonio netto, sulla base delle attuali dinamiche di mercato.
Banca Popolare di Bari ha quindi comunicato alla Fondazione di non ritenere attivato il mandato a vendere.
La Fondazione, quindi, replicava con ulteriore lettera del 19 luglio, nella quale il Presidente confermava l’acquisizione 
delle delibere richieste, nonché l’inoltro al MEF della istanza prevista.
La Banca ha riscontrato anche questa ultima comunicazione, ribadendo la necessità di acquisire evidenza formale 
delle delibere e dell’interlocuzione del MEF, non potendosi evidentemente avviare le attività conseguenti al manda-
to in assenza di certezze sulla conformità dell’iter seguito. Nella stessa nota la Banca ha confermato, quindi, di non 
poter tecnicamente considerare attivato il mandato.
Con successiva nota del 7 agosto la Fondazione ha inviato ulteriore replica confermando di aver completato il pro-
cesso autorizzativo presso il MEF, senza tuttavia fornire le richieste evidenze documentali. 
Immediatamente dopo, peraltro, esponenti di vertice della Fondazione hanno contattato la Banca sollecitando un 
incontro utile ad approfondire la loro posizione e a ricercare una utile soluzione reciproca.
Le posizioni dei due azionisti sono state ribadite con comunicazioni della Fondazione e della Banca.
Nel quadro di più ampie valutazioni attualmente in essere con il socio di minoranza, tenuto conto anche degli ap-
profondimenti legali in corso circa decorrenza e validità delle clausole del mandato, si ritiene che allo stato non vi 
109