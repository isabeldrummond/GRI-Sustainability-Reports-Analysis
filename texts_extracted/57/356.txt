Relazione sulla gestione
2.6 Relazioni industriali
Partendo dall’assunto che l’attività d’impresa, oltre che del bene economico, può e deve essere ﬁnalizzata alla tutela 
e valorizzazione del “bene” personale, le intese realizzate con le Organizzazioni Sindacali rappresentano il risultato 
di un costante e costruttivo dialogo, scambio di opinioni e ricerca di condivisione degli obiettivi di sviluppo, secondo 
una politica delle relazioni sindacali che è stata decisamente orientata alla soluzione concreta delle tematiche di 
ordine normativo ed economico.
Un fattore di incremento della articolazione dei rapporti con le Organizzazioni Sindacali è stato sicuramente costi-
tuito dalle iniziative di natura organizzativa, collegate al piano industriale e volte a conseguire un veloce riposiziona-
mento in termini di risultati operativi. In un quadro di complessità indubbiamente accresciuta, temi quali l’organizza-
zione del lavoro, la formazione, la salvaguardia del patrimonio professionale, l’ossequio alle esigenze ed all’economia 
locali, hanno, quindi, aggregato e consolidato interessi, intenti e ﬁnalità sentiti come comuni alle parti sociali.
In quanto società di servizi, la BPB nel veriﬁcare quotidianamente un incremento delle problematiche in materia 
lavoristica, legate alla elevata dinamica dei mercati di riferimento ed alla necessaria ﬂessibilità delle modalità di 
esecuzione delle prestazioni di lavoro, ha interloquito costantemente con il Sindacato che, nel contesto descritto, 
ha agito anche in qualità di sensibile recettore di istanze, aspettative e tendenze, ottenendo così interessanti ritorni 
per la condivisione delle scelte operative.
In tale scenario, nel corso del 2017, si è chiuso, tra l’altro, un accordo volto a conseguire signiﬁcativi risultati in ter-
mini di recupero di competitività e redditività, sempre in ottica di presidio dei livelli occupazionali. Infatti, il testo 
sottoscritto disciplina importanti iniziative di riduzione ed ottimizzazione dei costi aziendali (completa fruizione delle 
ferie ed ex festività annuali, ridotto ricorso al lavoro straordinario, incremento del part time, riduzione delle spese 
amministrative, ricorso alla solidarietà difensiva, introduzione del lavoro agile, temporanea sospensione della contri-
buzione aziendale alle forme di previdenza complementare, stabilizzazione contratti di lavoro a tempo determinato, 
ecc.), le quali, una volta implementate, nel periodo 2018-2020, potranno concorrere al raggiungimento degli obiettivi 
industriali della Banca.
È da menzionare anche l’accordo di ﬁne dicembre 2016, in ordine al fondo di previdenza complementare a favore 
dei dipendenti del gruppo, che, in occasione dello scioglimento del preesistente Fondo Pensione dei Dipendenti 
della Banca Popolare di Bari, si realizza, a partire dal 2017, attraverso l’adesione collettiva a Previp Fondo Pensione 
o, in alternativa, a Previbank. La ﬁnalità perseguita resta quella di consentire al personale del gruppo di disporre, 
all’atto del pensionamento, di una prestazione pensionistica complementare; tale istituto, anche tenendo conto 
della temporanea sospensione derivante dal citato accordo del 2017, è particolarmente importante per le giovani 
generazioni di lavoratori, che, inevitabilmente, non potranno fruire di livelli di prestazioni previdenziali analoghi a 
quanto avvenuto in precedenza.
Al 31dicembre 2017 gli iscritti ai fondi pensione ammontano a: 
-  Fondo Pensione PREVIP BPB  n.  1.829
-  Fondo Pensione PREVIP CRO  n.   265
-  Fondo Pensione PREVIBANK BPB  n.  696
-  Fondo Pensione PREVIBANK CRO  n.  29
356