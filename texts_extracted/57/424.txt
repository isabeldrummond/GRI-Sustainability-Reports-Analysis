Nota Integrativa | Parte A | Politiche Contabili
Non possono essere oggetto di copertura generica (macrohedging) importi netti rivenienti dallo sbilancio di attività 
e passività. La relazione di copertura è formalmente documentata da una hedging card e la tenuta della stessa è ve-
riﬁcata sia attraverso test prospettici che retrospettivi. La copertura è considerata efﬁcace se il rapporto tra la varia-
zione del fair value dell’elemento coperto rispetto allo strumento di copertura è ricompreso nell’intervallo 80-125%.
Criteri di valutazione e di rilevazione delle componenti reddituali
Gli strumenti ﬁnanziari derivati di copertura sono inizialmente iscritti e in seguito misurati al fair value. La determina-
zione del fair value dei derivati è basata su prezzi desunti da mercati regolamentati o forniti da operatori, su modelli 
di valutazione delle opzioni, o su modelli di attualizzazione dei ﬂussi di cassa futuri.
Le modalità di contabilizzazione degli utili e delle perdite derivanti dalle variazioni del fair value sono diverse in re-
lazione alla tipologia di copertura.
1)  copertura di fair value (fair value hedge):
Il cambiamento del fair value dell’elemento coperto (riconducibile al rischio coperto) è registrato nel conto econo-
mico, al pari del cambiamento del fair value dello strumento derivato; l’eventuale differenza, che rappresenta la 
parziale inefﬁcacia della copertura, determina di conseguenza l’effetto economico netto.
Qualora la relazione di copertura non rispetti più le condizioni previste per l’applicazione dell’hedge accounting la 
stessa viene interrotta, la differenza fra il valore di carico dell’elemento coperto nel momento in cui cessa la coper-
tura e quello che sarebbe stato il suo valore di carico se la copertura non fosse mai esistita, è ammortizzata a conto 
economico lungo la vita residua dell’elemento coperto sulla base del tasso di rendimento effettivo.
Qualora tale differenza sia riferita a strumenti ﬁnanziari non fruttiferi di interessi, la stessa viene registrata immedia-
tamente a conto economico.
Se l’elemento coperto è venduto o rimborsato, la quota di fair value non ancora ammortizzata è riconosciuta imme-
diatamente a conto economico.
2)  copertura dei ﬂussi ﬁnanziari (cash ﬂow hedge):
Le variazioni di fair value del derivato sono contabilizzate a patrimonio netto, per la quota efﬁcace della copertura, 
e a conto economico per la parte non considerata efﬁcace.
Quando i ﬂussi ﬁnanziari oggetto di copertura si manifestano e vengono registrati nel conto economico, il relativo 
proﬁtto o la relativa perdita sullo strumento di copertura vengono trasferiti dal patrimonio netto alla corrispondente 
voce di conto economico.
Quando la relazione di copertura non rispetta più le condizioni previste per l’applicazione del hedge accounting 
la relazione viene interrotta e tutte le perdite e tutti gli utili rilevati a patrimonio netto sino a tale data rimangono 
sospesi all’interno di questo e riversati a conto economico nel momento in cui si veriﬁcano i ﬂussi relativi al rischio 
originariamente coperto.
Sezione 7 - Partecipazioni
Il Gruppo non detiene partecipazioni in società collegate.
Sezione 8 - Attività materiali
Criteri di classiﬁcazione
La voce include i terreni, gli immobili strumentali, gli investimenti immobiliari, gli impianti, i veicoli, i mobili, gli arredi 
e le attrezzature di qualsiasi tipo. I terreni e gli ediﬁci sono beni separabili e come tali sono trattati separatamente 
ai ﬁni contabili. I terreni hanno una vita illimitata e pertanto non sono ammortizzabili a differenza dei fabbricati, che 
avendo una vita limitata, sono ammortizzabili.
424