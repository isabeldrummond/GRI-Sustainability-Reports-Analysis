Relazione sulla gestione
Il Comitato “Assetti di Governance e Nomine” supporta il Consiglio di Amministrazione nella selezione dei nominativi 
da presentare all’Assemblea; i Soci possono presentare liste autonome tenendo conto del proﬁlo quali-quantitativo 
predisposto dal Consiglio di Amministrazione.
Resta in ogni caso la possibilità per i Soci di svolgere proprie valutazioni sulla composizione ottimale dell’Organo e 
di presentare candidature coerenti con queste motivando, in occasione della presentazione delle candidature, le 
eventuali differenze rispetto al proﬁlo deﬁnito dal Consiglio.
L’articolazione della struttura di vertice, in ottemperanza a quanto sancito dallo Statuto, risulta composta da:
•  PRESIDENTE: le attribuzioni del Presidente derivano dalle previsioni statutarie;
•  AMMINISTRATORE DELEGATO: l’Amministratore Delegato è designato dal Consiglio di Amministrazione. Nei li-
miti dei poteri ad esso conferiti ed in conformità agli indirizzi strategici determinati dal Consiglio di Amministra-
zione, è investito dei più ampi poteri per la gestione delle attività della Banca, il raggiungimento degli obiettivi 
preﬁssati ed il monitoraggio dell’andamento aziendale, in linea con quanto previsto dallo Statuto e con quanto 
attribuitogli dal Consiglio di Amministrazione. L’Amministratore Delegato assicura, a livello di Banca e di Gruppo, 
la coerenza tra il livello di rischi accettato, la pianiﬁcazione aziendale ed il processo di gestione dei rischi. All’Am-
ministratore Delegato riportano il Condirettore Generale e ognuna delle seguenti unità organizzative:
•  Funzione Legale;
•  Funzione Risk Management;
•  Funzione Compliance e Antiriciclaggio;
•  Area Sviluppo Risorse Umane;
•  Area Pianiﬁcazione Marketing e Cost Management.
•  DIRETTORE GENERALE: il Direttore Generale, nominato dal Consiglio di Amministrazione, svolge funzioni di so-
vraintendenza, coordinamento e controllo delle attività esecutive, nel rispetto dei limiti e degli indirizzi del Con-
siglio di Amministrazione. In caso di nomina dell’Amministratore Delegato, ai sensi dell’art. 33 dello Statuto, lo 
stesso svolge anche le funzioni attribuite al Direttore Generale;
•  CONDIRETTORE GENERALE: il Condirettore Generale, designato dal Consiglio di Amministrazione, ha la respon-
sabilità di coordinare l’attuazione degli indirizzi ricevuti dell’Amministratore Delegato e di monitorare l’andamen-
to aziendale.
334