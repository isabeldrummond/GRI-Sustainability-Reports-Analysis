Nota Integrativa | Parte A | Politiche Contabili
IFRS9 “Strumenti ﬁnanziari”
Il 24 luglio 2014 lo IASB ha pubblicato la versione ﬁnale dell’IFRS9 “Strumenti Finanziari” che sostituisce lo IAS 39. 
Tale standard contabile internazionale non disciplina gli aspetti connessi al cd. macro-hedging, per il quale lo IASB 
ha deciso di intraprendere un progetto autonomo.
Il principio è stato omologato dalla Commissione Europea in data 22 settembre 2016 con Regolamento n 2016/2067 
e dovrà trovare applicazione obbligatoriamente a partire dall’1 gennaio 2018.
Nel corso del 2017 il Gruppo ha svolto un’analisi dettagliata sugli impatti di tutti gli aspetti trattati dall’IFRS 9. 
Tale analisi si è basata sulle informazioni disponibili e potrebbe essere soggetta a cambiamenti a seguito di ulteriori 
informazioni che diverranno disponibili nel corso del 2018, quando il Gruppo adotterà l’IFRS9. 
Complessivamente, non si prevedono impatti signiﬁcativi sulla situazione patrimoniale/ﬁnanziaria e sul patrimonio 
netto di Gruppo, ad eccezione degli effetti dell’applicazione dei requisiti previsti dall’IFRS9 in tema di perdite di va-
lore (impairment) su crediti, come di seguito più compiutamente illustrato. 
Classiﬁcazione e valutazione delle attività ﬁnanziarie
Il nuovo principio contabile prevede tre categorie di classiﬁcazione e valutazione delle attività ﬁnanziarie: costo am-
mortizzato, fair value con variazioni a conto economico (“Fair Value Through Proﬁt and Loss – FVTP&L”), e fair value 
con le variazioni rilevate tra le componenti reddituali (Fair Value Through Other Comprehensive Income – FVOCI). 
Per quanto riguarda gli strumenti di debito, il principio prevede un unico metodo per determinare la classiﬁcazione 
in una delle tre categorie. Tale metodo si basa sulla combinazione di due driver, rappresentati dalla modalità di ge-
stione degli strumenti ﬁnanziari adottata dall’entità (business model) e dalle caratteristiche contrattuali dei ﬂussi di 
cassa degli strumenti medesimi, che devono essere costituiti esclusivamente da pagamenti di capitale e interessi 
(Solely Payment of Principal and Interest – SPPI). In caso di fallimento dell’SPPI test, lo strumento ﬁnanziario deve 
essere valutato obbligatoriamente al fair value e le differenze derivanti dalle valutazioni successive saranno imputa-
te direttamente a conto economico.
Più speciﬁcamente, il principio individua tre possibili business model rappresentativi delle ﬁnalità di gestione delle 
attività ﬁnanziarie da parte dell’entità, quali:
•  Business model “Hold To Collect”: modello di business in cui vi rientrano le attività ﬁnanziarie detenute con l’o-
biettivo di realizzare i ﬂussi di cassa contrattuali, mantenendo lo strumento ﬁnanziario sino alla scadenza;
•  Business model “Hold to Collect and Sell”: modello di business che include le attività ﬁnanziarie detenute con 
l’obiettivo sia di realizzare i ﬂussi di cassa contrattuali nel corso della durata dell’attività, sia di incassare i proventi 
della vendita della stessa;
•  Business model “Other”: modello di business avente natura residuale e che comprende gli strumenti ﬁnanziari 
non classiﬁcabili nelle precedenti categorie, principalmente rappresentati dalle attività ﬁnanziarie detenute al 
ﬁne di realizzare ﬂussi di cassa tramite la vendita.
In relazione agli strumenti di capitale, è prevista sia la classiﬁcazione nel portafoglio FVTPL (con variazioni di fair 
value a conto economico), sia la facoltà di classiﬁcare irrevocabilmente, nella categoria FVOCI, alla data di prima 
iscrizione, gli strumenti di capitale non detenuti per la negoziazione. In tal caso sono imputati a conto economico 
soltanto i dividendi, mentre le valutazioni ed i risultati derivanti dalla cessione sono imputati a patrimonio netto. Per 
essi non è previsto, quindi, l’impairment test.
Classiﬁcazione e valutazione delle passività ﬁnanziarie
Con riferimento alle passività ﬁnanziarie, è stato mantenuto l’obbligo di scorporare eventuali derivati ivi incorporati. 
La rilevazione integrale delle variazioni di fair value in contropartita del conto economico è prevista, per gli strumenti 
diversi dai derivati, solo per le passività ﬁnanziarie detenute per la negoziazione. 
Per le passività ﬁnanziarie designate nell’ambito della cd. fair value option, la variazione di fair value attribuibile alle 
variazioni del rischio di credito delle passività è rilevata direttamente tra le altre componenti reddituali (Other Com-
prehensive Income - OCI), a meno che questo non crei o incrementi il mismatching contabile, nel qual caso l’intera 
variazione di fair value è imputata a conto economico. L’importo che è imputato tra le altre componenti reddituali 
non viene riversato a conto economico quando la passività è regolata o estinta.
414