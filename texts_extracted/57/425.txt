Bilancio Consolidato 2017
Criteri d’iscrizione
Le immobilizzazioni materiali sono inizialmente iscritte al costo di acquisto o di fabbricazione, comprensivo di tutti 
gli eventuali oneri accessori direttamente imputabili all’acquisto e alla messa in funzione del bene. Le spese di ma-
nutenzione straordinaria sono incluse nel valore contabile dell’attività o contabilizzate come attività separata, come 
appropriato, solo quando è probabile che i futuri beneﬁci economici associati affluiranno verso l’impresa e il costo 
può essere valutato attendibilmente. Le spese per riparazioni, manutenzioni o altri interventi per garantire il funzio-
namento dei beni, sono imputate al conto economico dell’esercizio in cui sono sostenute.
Criteri di valutazione e di rilevazione delle componenti reddituali
Dopo la rilevazione iniziale, le immobilizzazioni materiali sono iscritte al costo al netto degli importi complessivi 
degli ammortamenti e delle perdite di valore accumulati. Le attività materiali sono ammortizzate sistematicamente 
lungo la loro vita utile adottando come criterio di ammortamento il metodo a quote costanti. Non sono soggetti ad 
ammortamento i terreni, siano essi stati acquisiti singolarmente o incorporati nel valore dei fabbricati, in quanto 
hanno vita utile indeﬁnita, e le opere d’arte in quanto la vita utile non può essere stimata ed essendo il relativo valore 
normalmente destinato ad aumentare nel tempo.
Il processo di ammortamento inizia quando il bene è disponibile e pronto all’uso, ovvero quando è nel luogo e nelle 
condizioni necessarie per essere in grado di operare. Nel primo esercizio l’ammortamento è rilevato proporzional-
mente al periodo di effettivo utilizzo del bene.
Le attività soggette ad ammortamento sono rettiﬁcate per possibili perdite di valore ogniqualvolta eventi o cambia-
menti di situazioni indicano che il valore contabile potrebbe non essere recuperabile.
Una svalutazione per perdita di valore è rilevata per un ammontare uguale all’eccedenza del valore contabile rispet-
to al valore recuperabile. Il valore recuperabile di un’attività è pari al minore tra il fair value, al netto degli eventuali 
costi di vendita, ed il relativo valore d’uso del bene, inteso come il valore attuale dei ﬂussi futuri originati dal cespite. 
Le eventuali rettiﬁche sono imputate a conto economico.
Qualora vengano meno i motivi che hanno portato alla rilevazione della perdita, viene rilevata una ripresa di valore, 
che non può superare il valore che l’attività avrebbe avuto, al netto degli ammortamenti calcolati in assenza di pre-
cedenti perdite di valore.
Criteri di cancellazione
Le attività immobilizzate sono eliminate dallo stato patrimoniale al momento della dismissione o quando sono riti-
rate permanentemente dall’uso e conseguentemente non sono attesi beneﬁci economici futuri che derivino dalla 
loro cessione o dal loro utilizzo. Le plusvalenze e le minusvalenze derivanti dallo smobilizzo o dalla dismissione delle 
attività materiali sono determinate come differenza tra il corrispettivo netto di cessione e il valore contabile del bene 
e sono rilevate nel conto economico alla stessa data in cui sono eliminate dalla contabilità.
Sezione 9 - Attività immateriali
Criteri di classiﬁcazione
Le attività immateriali includono essenzialmente il software ad utilizzazione pluriennale e l’avviamento e gli intangi-
bili a vita deﬁnita.
Criteri di iscrizione
Le attività immateriali sono iscritte al costo, rettiﬁcato per eventuali oneri accessori, solo se è probabile che i futuri 
beneﬁci economici attribuibili all’attività si realizzino e se il costo dell’attività stessa può essere determinato attendi-
bilmente. In caso contrario il costo dell’attività immateriale è rilevato a conto economico nell’esercizio in cui è stato 
sostenuto.
L’avviamento, in quanto a vita utile indeﬁnita, rilevato tra le attività alla data dell’acquisizione, è inizialmente valutato 
al costo che, in una aggregazione di imprese, rappresenta l’eccedenza del costo di acquisizione rispetto al valore 
corrente delle attività e passività acquisite.
425