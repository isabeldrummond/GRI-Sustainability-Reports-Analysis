Nota Integrativa | Parte A | Politiche Contabili
siano elementi sufﬁcienti per valutare ragionevolmente la sussistenza di eventuali passività potenziali in bilancio.
Accertamenti ispettivi della Banca d’Italia
In data 21 marzo 2017 la Banca Popolare di Bari ha ricevuto gli esiti degli accertamenti ispettivi di seguito indicati, 
per i quali la Banca d’Italia non ha dato corso ad alcun procedimento sanzionatorio:
1)  Accertamento condotto nel periodo 20/06/2016 - 11/11/2016 sui seguenti ambiti:
  •  governo;
  •  situazione patrimoniale (veriﬁca di conformità sugli aumenti di capitale);
  •  governo, gestione e controllo del rischio di credito.
Già nel 2016 la Banca aveva pienamente recepito, con deliberazioni assunte prima della conclusione della veriﬁca, 
sia i maggiori dubbi esiti/riclassiﬁcazioni di status evidenziati nel corso delle interlocuzioni con gli ispettori, sia - 
quanto alla conformità della disciplina prudenziale connessa ai recenti aumenti di capitale e ad esito dell’ampia 
ricognizione effettuata - le indicazioni fornite dalla Vigilanza in merito alla contenuta correzione dei fondi propri.
La Banca, sulla base delle interlocuzioni intercorse con gli ispettori, ha avviato dal 2016 un processo di miglioramen-
to che ha avuto un successivo sviluppo a seguito delle indicazioni rivenienti dal verbale ispettivo consegnato in data 
21/04/2017. In relazione ai c.d. “rilievi ed osservazioni” ispettivi, sono state elaborate e trasmesse le controdeduzioni 
della Capogruppo, con esplicitazione del piano relativo ad ulteriori interventi programmati. Sullo stato di avanza-
mento di detto processo, proseguiranno le rendicontazioni semestrali alla Banca d’Italia sino al completamento dei 
progetti strategici previsti dal Piano Industriale (Trasformazione in SpA, Banca Unica, Efﬁcientamenti, Governo del 
Credito e Cessione NPLs, Multicanalità integrata, Innovazione e Specializzazione del modello commerciale).
2)  Veriﬁche di trasparenza condotte tra il 18/10 e il 07/12/2016 su 10 ﬁliali della Banca. In data 10/05/2017 la Banca 
ha trasmesso il proprio riscontro, corredato da un remediation plan volto a intervenire sulle aree di attenzione 
segnalate dalla Vigilanza. 
3)  Il gruppo ispettivo ha effettuato veriﬁche, per conto della Consob (ex art.10, co.2 D.Lgs 58-TUF), sullo svolgimen-
to dei servizi di investimento, i cui esiti sono stati rassegnati alla stessa Consob per le Sue determinazioni (cfr. 
infra).
Inoltre, la Banca d’Italia ha condotto nell’esercizio due veriﬁche sportellari:
a)  l’una, in materia di antiriciclaggio (ex art. 53 del D.Lgs 231/2007) svolta dal 02/10 al 21/12/2017 presso 11 ﬁliali 
operanti in più regioni; sugli esiti delle veriﬁche (rassegnati a marzo 2018), la Banca sta predisponendo gli inter-
venti correttivi;
b)  l’altra, relativa alla “trasparenza”, riferita al tema della remunerazione degli afﬁdamenti e degli sconﬁnamenti, 
svolta dal 26/10 al 20/12/2017, presso 5 ﬁliali operanti in più regioni. Detta veriﬁca ha rappresentato il follow up 
dell’analogo accertamento effettuato a livello centrale nel secondo trimestre 2016. Si è in attesa di riceverne gli 
esiti.
Procedimenti sanzionatori Consob 
Ad esito degli accertamenti ispettivi condotti nel 2016 dalla Banca d’Italia (cfr. supra) nonché delle ulteriori infor-
mazioni assunte con speciﬁche richieste, tra ﬁne 2017 ed inizio 2018 la Consob ha comunicato l’avvio dei seguenti 
procedimenti.
1)  In data 29/11/2017 la Consob ha trasmesso alla Banca comunicazione di avvio di un procedimento sanziona-
torio (ex artt.190,190 bis e 195/TUF), temporalmente riferito al periodo 01/01/2013 – 04/11/2016 nei confronti 
anche di taluni esponenti ed ex esponenti aziendali. Nel mese di marzo 2018 la Banca ha controdedotto, punto 
per punto, le presunte violazioni regolamentari contestate dalla Consob inerenti taluni aspetti relativi ai servizi 
di investimento. Secondo la posizione della Banca le contestazioni, comunque insussistenti, attengono a proﬁli 
ampiamente oggetto di condivisione e disclosure con la Consob.
  Nello stesso ambito accertativo, con comunicazione del dicembre 2017 la Consob ha richiesto una convocazione 
del Consiglio di Amministrazione della Banca (ex art. 7, co.1, D.Lgs 58/1998) con due punti all’odg: le modalità 
di valutazione dell’adeguatezza o dell’appropriatezza delle operazioni della clientela e la venue da utilizzare sui 
titoli di propria emissione. Le determinazioni assunte dal CdA della Banca sono state prontamente trasmesse 
alla Consob ed illustrate anche nel corso di un incontro tenutosi in data 14/02/2018.
110