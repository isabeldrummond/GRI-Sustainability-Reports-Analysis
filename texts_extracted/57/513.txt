Bilancio Consolidato 2017
Con speciﬁco riferimento alla complessiva gestione del portafoglio deteriorato il Gruppo si è dotato di una speciﬁca 
Strategia sui non performing loans in linea con le indicazioni contenute nei documenti rilasciati sulla materia dalle 
Autorità di Vigilanza che prevedono tre linee di azioni, ﬁnalizzate ad incidere sull’entità dell’aggregato, quali:
•  Gestione interne delle posizioni rilevanti;
•  Gestione esternalizzata di quelle di entità minore;
•  Cessione di portafogli di sofferenze. 
A tale impianto si associa un sistema di Monitoraggio e di Early Intervention come detto in precedenza ﬁnalizzato 
ad utilizzare misure di forbearance alle quali associare il potenziale superamento della situazione di difﬁcoltà delle 
controparti sia in bonis (forborne performing) che deteriorate (forborne non performing).
Pertanto il Gruppo si è dotato di strutture centrali che si occupano del monitoraggio e della gestione anche delle 
posizioni ricondotte nell’ambito del Default Regolamentare nelle classi delle “Esposizioni Scadute da oltre 90 giorni” 
(Past due) e “Inadempienze Probabili”. La gestione attiva delle posizioni si estrinseca principalmente nel seguire 
l’andamento delle posizioni e nel sottoporre agli Organi competenti gli eventuali piani di ristrutturazione.
Le posizioni in “sofferenza” sono quelle relative ai clienti in stato di insolvenza, anche non rilevata giudizialmente, o 
quelle sostanzialmente equiparabili. Tali posizioni sono gestite al ﬁne di  perseguire in prima istanza la possibilità di 
sistemazione stragiudiziale. Obiettivo prioritario in materia di gestione dei crediti in sofferenza è quello di favorire 
le azioni di recupero dei crediti, privilegiando le azioni stragiudiziali e assicurando – con principi di proporzionalità – 
l’attivazione delle iniziative legali di tutela dei crediti.
In virtù della problematica connessa alla gestione dei crediti anomali e delle potenziali ricadute di natura ﬁnanziaria 
ed economica, i vertici aziendali e lo stesso Consiglio di Amministrazione vengono regolarmente e periodicamente 
informati sull’andamento complessivo del portafoglio credito e sulle attività gestionali poste in essere.
1.5 Attività ﬁnanziarie in bonis
I crediti in bonis sono sottoposti alla valutazione di perdita di valore collettiva. In particolare, la determinazione del 
fondo svalutazione collettiva avviene mediante l’individuazione di categorie omogenee di rischio e la stima, per cia-
scuna di esse, delle relative perdite latenti. 
La determinazione delle svalutazioni collettive sui crediti in bonis viene eseguita sfruttando le maggiori sinergie 
possibili con l’approccio previsto ai ﬁni di Vigilanza dalle disposizioni di “Basilea”. In tale ottica il Gruppo ha scelto di 
utilizzare un modello caratterizzato dalle seguenti fasi: 
a) Creazione di portafogli omogenei per proﬁli di rischio 
La segmentazione dei crediti performing prevede la creazione di gruppi omogenei in relazione alle loro caratteristi-
che di rischio. Ai ﬁni del calcolo del fondo collettivo viene mutuata la segmentazione con cui è suddivisa la clientela 
per l’attribuzione del rating. Nello speciﬁco sono previste le seguenti classi: Privati, Small Business, Piccole e Medie 
Imprese, Large Corporate, Immobiliari, Banche e Istituzioni ﬁnanziarie, Enti.
b) Individuazione della “probabilità di default” (PD) e della “Loss given default” (LGD) 
Il modello in uso identiﬁca i gruppi omogenei di crediti sulla base del proprio contenuto di rischio e associa ad essi 
una previsione di perdita stimata sulla base dei seguenti parametri Probability of Default (“PD”) e Loss Given Default 
(“LGD”). In particolare, la PD è stimata utilizzando l’approccio cosiddetto “historical default experience”, ossia osser-
vando il tasso di default empirico veriﬁcatosi sul portafoglio crediti.
La deﬁnizione di default utilizzata ai ﬁni della stima include le controparti classiﬁcate scadute e/o sconﬁnate, unlikely 
to pay (ovvero le inadempienze probabili) e sofferenze. 
Per i segmenti Banche/Istituti ﬁnanziari ed Enti, le probabilità di default sono quantiﬁcate ricorrendo ai dati pubbli-
cati annualmente dalle maggiori Agenzie di Rating. L’orizzonte temporale di un anno utilizzato per la determinazione 
della probabilità di default si ritiene possa approssimare, in via prudenziale, la nozione di “incurred loss”, ovvero di 
perdita fondata su eventi attuali, ma non ancora acquisiti dall’impresa nella revisione del grado di rischio dello spe-
ciﬁco cliente, prevista dagli IAS/IFRS (loss conﬁrmation period ﬁssato prudenzialmente pari a 1). 
La Loss Given Default, per le controparti in sofferenza, rappresenta il complemento del tasso di recupero storico 
513