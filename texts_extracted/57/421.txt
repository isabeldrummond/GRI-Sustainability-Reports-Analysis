Bilancio Consolidato 2017
Criteri di valutazione 
In seguito alla rilevazione iniziale, i crediti sono valutati al costo ammortizzato, pari al valore iscritto all’origine dimi-
nuito dei rimborsi di capitale e delle rettiﬁche di valore e aumentato dalle eventuali riprese di valore e dell’ammorta-
mento, calcolato con il metodo del tasso di interesse effettivo, della differenza tra ammontare erogato e ammontare 
rimborsabile a scadenza, riconducibile ai costi/proventi imputati direttamente al singolo credito. Il tasso d’interesse 
effettivo è il tasso che attualizza il ﬂusso dei pagamenti futuri stimati per la durata attesa del ﬁnanziamento in modo 
da ottenere esattamente il valore contabile netto all’atto della rilevazione iniziale, che comprende sia i costi di tran-
sazione direttamente attribuibili sia tutti i compensi pagati o ricevuti tra contraenti.
Il metodo del costo ammortizzato non viene utilizzato per i crediti a breve termine e per quelli senza una scadenza 
deﬁnita o a revoca, che conseguentemente vengono valorizzati al costo storico. 
In caso di rinegoziazione, la componente costo ammortizzato viene rideterminata secondo i nuovi parametri con-
trattuali.
Per crediti a breve termine si intendono quelli con scadenza entro 12 mesi.
Ad ogni chiusura di bilancio viene effettuata una ricognizione dei crediti volta ad individuare quelli che, a seguito 
del veriﬁcarsi di eventi occorsi dopo la loro iscrizione, mostrino oggettive evidenze di una possibile perdita di valo-
re. Rientrano in tale ambito essenzialmente i crediti ai quali è stato attribuito lo status di sofferenza, inadempienza 
probabile, esposizione scaduta e/o sconﬁnante deteriorata secondo le attuali regole di Banca d’Italia. Detti crediti 
deteriorati (non performing) sono oggetto di un processo di valutazione analitica e l’ammontare della rettiﬁca di va-
lore di ciascun credito è pari alla differenza tra il valore di bilancio dello stesso al momento della valutazione (costo 
ammortizzato) ed il valore attuale dei previsti ﬂussi di cassa futuri, calcolato applicando il tasso di interesse effettivo 
originario.
I ﬂussi di cassa previsti tengono conto dei tempi di recupero attesi, del presumibile valore di realizzo delle eventuali 
garanzie nonché dei costi che si ritiene verranno sostenuti per il recupero dell’esposizione creditizia. I ﬂussi di cassa 
relativi a crediti il cui recupero è previsto entro breve durata non vengono attualizzati. La rettiﬁca di valore è iscritta 
a conto economico. La componente della rettiﬁca riconducibile all’attualizzazione dei ﬂussi ﬁnanziari viene rilasciata 
per competenza secondo il meccanismo del tasso di interesse effettivo. Il valore originario dei crediti viene ripristi-
nato negli esercizi successivi nella misura in cui vengano meno i motivi che ne hanno determinato la rettiﬁca purché 
tale valutazione sia oggettivamente collegabile ad un evento veriﬁcatosi successivamente alla rettiﬁca stessa.
La ripresa di valore è iscritta nel conto economico e non può in ogni caso superare il costo ammortizzato che il cre-
dito avrebbe avuto in assenza di precedenti rettiﬁche.
I crediti per i quali non sono state individuate singolarmente evidenze oggettive di perdita e cioè, di norma, i crediti 
in bonis, sono sottoposti alla valutazione di una perdita di valore collettiva.
Le rettiﬁche di valore determinate collettivamente sono imputate nel conto economico. Analoga metodologia è 
utilizzata per la determinazione delle svalutazioni analitiche a fronte delle garanzie rilasciate. Le passività risultanti 
dal processo valutativo sono iscritte nella voce “Altre passività”.
La determinazione delle svalutazioni collettive sui crediti in bonis viene eseguita sfruttando le maggiori sinergie 
possibili con l’approccio previsto ai ﬁni di Vigilanza dalle disposizioni di “Basilea”.
In tale ottica il Gruppo ha scelto di utilizzare un modello caratterizzato dalle seguenti fasi:
a)  Creazione di portafogli omogenei per proﬁli di rischio 
La segmentazione dei crediti performing prevede la creazione di gruppi omogenei in relazione alle loro caratteristi-
che di rischio. Ai ﬁni del calcolo del fondo collettivo viene mutuata la segmentazione con cui è suddivisa la clientela 
per l’attribuzione del rating. Nello speciﬁco sono previste le seguenti classi: Privati, Small Business, Piccole e Medie 
Imprese, Large Corporate, Immobiliari, Banche e Istituzioni ﬁnanziarie, Enti.
b)  Individuazione della “probabilità di default” (PD) e della “Loss given default” (LGD) 
Il modello in uso, come citato in precedenza, identiﬁca i gruppi omogenei di crediti sulla base del proprio contenuto 
di rischio e associa ad essi una previsione di perdita stimata sulla base dei seguenti parametri: Probability of Default 
(“PD”) e Loss Given Default (“LGD”). In particolare, la PD è stimata utilizzando l’approccio cosiddetto “historical defau-
lt experience”, ovvero osservando il tasso di default empirico veriﬁcatosi sul portafoglio crediti: per ognuna delle 10 
classi di rating viene conteggiato il numero di default avvenuto sull’orizzonte di performance annuale (default entro 
12 mesi). Il tasso di default è quindi pari al rapporto fra il numero di default veriﬁcatisi e il totale dei clienti in bonis 
all’inizio del periodo osservato. La valutazione delle PD è effettuata per le classi gestionali Privati, Small Business e 
421