Bilancio Consolidato 2017
Aumento gratuito del capitale sociale
Nel mese di febbraio 2018 si è conclusa la procedura di assegnazione a titolo gratuito di azioni della Capogruppo, 
secondo le modalità previste dai Prospetti informativi approvati dalla Consob in data 21 novembre 2014 e 21 mag-
gio 2015, in relazione agli aumenti di capitale, rispettivamente, del 2014 e del 2015.
Si rammenta al riguardo che detti Prospetti informativi hanno previsto il diritto da parte dei soci sottoscrittori a 
vedersi assegnate nuove azioni - in aggiunta rispetto a quelle acquisite in sede di adesione all’offerta - in caso di 
mantenimento delle azioni sottoscritte ﬁno alla data del 30 dicembre 2017.
Ricorrendo tale condizione, il numero di nuove azioni (da assegnare senza alcun esborso da parte del socio) è stato 
ﬁssato in base al rapporto di n.1 azione per ogni 13 azioni sottoscritte in sede di adesione all’offerta.
Complessivamente, sono state emesse n. 2.789.224 nuove azioni BPB (ISIN IT0005312324), con godimento dall’1 
gennaio 2018, per un controvalore di euro 13.946.120,00 (pari al numero di azioni emesse moltiplicato per il valore 
nominale unitario di euro 5,00). Come previsto dai Prospetti informativi, il calcolo delle azioni aggiuntive è stato ef-
fettuato mediante arrotondamento per difetto all’unità intera (tutte le frazioni non sono state liquidate).
A ﬁne febbraio 2018, pertanto:
•  il capitale sociale della Capogruppo si è incrementato di euro 13.946.120, passando da euro 800.981.345 al 31 
dicembre 2017 agli attuali euro 814.927.465;
•  il numero delle azioni in circolazione è passato da 157.574.208 al 31 dicembre 2017 agli attuali 160.363.432.
Quanto al trattamento contabile dell’aumento gratuito di capitale, non essendovi stato esborso da parte dei soci 
e conformemente alle disposizioni di cui all’art. 2442 del codice civile (“Passaggio di riserve a capitale”), sono state 
utilizzate riserve disponibili di patrimonio netto iscritte in bilancio per complessivi euro 13.946.120.
In particolare, l’aumento di capitale sociale è stato rilevato in contropartita:
•  dell’integrale utilizzo della Riserva “accantonamenti diversi – statutaria” per euro 3.682.158,22, importo presso-
ché riconducibile al riparto dell’utile netto dell’esercizio chiuso al 31 dicembre 2016, e
•  del parziale utilizzo della Riserva da “sovrapprezzi azioni” per i residuali euro 10.263.961,78.
Denunzia ex art. 2408 Codice Civile a Collegio Sindacale della Cassa di Risparmio di Orvieto
Con comunicazione dell’8 marzo u.s., l’azionista Fondazione Cassa di Risparmio di Orvieto (la “Fondazione”), socio di 
minoranza della Cassa di Risparmio di Orvieto, ha trasmesso al Collegio Sindacale della controllata una denunzia ex 
articolo 2408 Codice Civile, avente ad oggetto il collocamento, presso la clientela della Cassa di Risparmio di Orvieto, 
di strumenti ﬁnanziari emessi dalla Capogruppo.
Il Collegio ha di conseguenza avviato le attività per rispondere alle tematiche sollevate nella denunzia, con il suppor-
to delle strutture della Cassa e della Capogruppo, laddove necessario.
Per quanto esaminato dal Collegio della controllata sino alla data di chiusura della presente relazione, le indagini 
compiute non determinano riﬂessi sul progetto di bilancio della Cassa.
Per l’evidenza degli altri eventi rilevanti, veriﬁcatisi dopo il 31 dicembre 2017 e ﬁno alla data di approvazione del 
presente documento, che non hanno avuto impatto sul bilancio d’esercizio, si rinvia a quanto evidenziato nella Re-
lazione sulla gestione al paragrafo “Fatti rilevanti avvenuti dopo la chiusura dell’esercizio”.
Sezione 5 – Altri aspetti
Utilizzo di stime e assunzioni nella predisposizione del bilancio 
La redazione del bilancio consolidato richiede anche il ricorso a stime e ad assunzioni che possono determinare 
signiﬁcativi effetti sui valori iscritti nello stato patrimoniale e nel conto economico, nonché sull’informativa relativa 
alle attività e passività potenziali riportate in bilancio. 
L’elaborazione di tali stime implica l’utilizzo delle informazioni disponibili e l’adozione di valutazioni soggettive, fon-
date anche sull’esperienza storica, utilizzata ai ﬁni della formulazione di assunzioni ragionevoli per la rilevazione dei 
fatti di gestione. Per loro natura le stime e le assunzioni utilizzate possono variare di esercizio in esercizio e, per-
405