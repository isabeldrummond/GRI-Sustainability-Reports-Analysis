Relazione sulla gestione
Accertamenti ispettivi della Banca d’Italia
Nel mese di marzo 2017 la Banca d’Italia ha consegnato alla Capogruppo il verbale con gli esiti della veriﬁca ispettiva 
condotta tra giugno e novembre 2016, relativa – oltre che ad aspetti relativi ai servizi di investimento, sui quali si 
riferisce nel paragrafo successivo – alle tematiche della governance, della situazione patrimoniale (veriﬁca di confor-
mità sugli aumenti di capitale) e del governo, gestione e controllo del rischio di credito. La Banca ha successivamen-
te trasmesso alla Vigilanza le proprie controdeduzioni ai “rilievi ed osservazioni” contenuti nel verbale, esplicitando 
nella circostanza il piano relativo agli eventuali interventi di sistemazione. 
Sempre in marzo è pervenuto il verbale relativo alle veriﬁche di trasparenza condotte nell’ultimo trimestre 2016 su 
10 ﬁliali della Capogruppo. Anche in questo caso la Banca ha formulato le proprie controdeduzioni, corredate da un 
remediation plan volto a intervenire sulle aree di attenzione segnalate. 
Tra ottobre e dicembre Banca d’Italia ha condotto su 11 ﬁliali della Capogruppo una veriﬁca ispettiva in materia di 
antiriciclaggio. I relativi esiti sono stati trasmessi nel marzo 2018.
Sempre nell’ultimo trimestre 2017, inﬁne, la Banca d’Italia ha svolto una veriﬁca relativa alla “trasparenza” e, in parti-
colare, al tema della remunerazione degli afﬁdamenti e degli sconﬁnamenti, presso 5 ﬁliali della Capogruppo.
Ulteriori informazioni sono contenute nella Nota Integrativa.
Procedimenti sanzionatori Consob 
Ad esito degli accertamenti ispettivi sui servizi di investimento condotti dalla Banca d’Italia (cfr. supra) per conto di 
Consob, nonché delle ulteriori informazioni acquisite avanzando speciﬁche richieste alla Capogruppo, tra la ﬁne del 
2017 ed il primo trimestre del 2018 la Consob stessa ha avviato tre distinti procedimenti sanzionatori, promossi da 
altrettante Divisioni della medesima Autorità. Il primo procedimento è stato avviato ai sensi degli artt.190,190 bis e 
195 del TUF e riguarda la Banca e taluni suoi esponenti, il secondo ai sensi degli artt. 191 e 195 del TUF e riguarda 
la Banca e taluni suoi esponenti, il terzo ai sensi degli artt. 191 e 195 del TUF e riguarda la sola Banca.
Alla data della presente relazione la Capogruppo ha inviato a Consob le proprie deduzioni sul primo procedimento, 
mentre sta ultimando quelle relative al secondo procedimento e provvederà nei tempi richiesti a replicare al terzo.
Anche in questo caso, ulteriori informazioni sono contenute nella Nota Integrativa.
34