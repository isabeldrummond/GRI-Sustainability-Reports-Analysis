Nota Integrativa | Parte A | Politiche Contabili
Nel caso in cui tale differenza risulti negativa (cd. badwill) o nell’ipotesi in cui la differenza positiva (c.d. goodwill) non 
trovi giustiﬁcazione nelle capacità reddituali future della partecipata, la differenza stessa viene iscritta direttamente 
a conto economico.
Criteri di valutazione e di rilevazione delle componenti reddituali
Dopo la rilevazione iniziale, le immobilizzazioni immateriali a vita “deﬁnita” sono iscritte al costo al netto dell’ ammon-
tare complessivo degli ammortamenti e delle perdite di valore accumulate.
L’ammortamento è effettuato a quote costanti e riﬂette l’utilizzo pluriennale dei beni in base alla vita utile stimata.
Il processo di ammortamento inizia quando il bene è disponibile per l’uso ovvero quando si trova nel luogo e nelle 
condizioni adatte per poter operare nel modo stabilito. Nel primo esercizio l’ammortamento è rilevato proporzional-
mente al periodo di effettivo utilizzo del bene. L’ammortamento cessa o dal momento in cui l’attività immateriale è 
classiﬁcata come “destinata alla cessione” oppure, se anteriore, dalla data in cui l’attività è stornata. Ad ogni chiusu-
ra di bilancio, alla presenza di evidenze di perdite di valore, si procede alla stima del valore di recupero dell’attività. 
L’ammontare della perdita, rilevata a conto economico, è pari alla differenza tra il valore contabile dell’attività ed il 
valore recuperabile.
Dopo la rilevazione iniziale l’avviamento è rilevato al costo, al netto delle svalutazioni per perdite di valore accumula-
te. L’avviamento acquisito in un’aggregazione di imprese non è ammortizzato, ma è invece assoggettato alla veriﬁca 
di perdita di valore (impairment test) annualmente, o più frequentemente se eventi o cambiamenti di circostanze 
indicano possibile una perdita di valore.
A tal ﬁne viene identiﬁcata l’unità generatrice di ﬂussi ﬁnanziari cui attribuire l’avviamento. L’ammontare dell’even-
tuale riduzione di valore è determinato sulla base della differenza tra il valore d’iscrizione dell’avviamento ed il suo 
valore di recupero, se inferiore.
Detto valore di recupero è pari al maggiore tra il fair value dell’unità generatrice di ﬂussi ﬁnanziari, al netto degli 
eventuali costi di vendita, ed il relativo valore d’uso. Le conseguenti rettiﬁche di valore vengono rilevate a conto 
economico.
Criteri di cancellazione
Le attività immateriali sono eliminate dallo stato patrimoniale dal momento della dismissione o quando non siano 
attesi beneﬁci economici futuri. Le plusvalenze e le minusvalenze derivanti dallo smobilizzo o dalla dismissione di 
un’attività immateriale sono determinate come differenza tra il corrispettivo netto di cessione e il valore contabile 
del bene. 
Sezione 10 - Attività non correnti in via di dismissione
Il Gruppo non ha classiﬁcato attività ﬁnanziarie in tale categoria.
Sezione 11 - Fiscalità corrente e differita
Fiscalità corrente
Le “Attività e passività ﬁscali per imposte correnti” sono rilevate al valore dovuto o recuperabile a fronte dell’utile 
(perdita) ﬁscale, applicando le aliquote e la normativa ﬁscale vigenti; si tratta in pratica delle imposte che si prevede 
risulteranno dalla dichiarazione dei redditi.
Le imposte correnti non ancora pagate, in tutto o in parte, alla data del bilancio, sono inserite tra le passività dello 
stato patrimoniale. Nel caso di pagamenti eccedenti, che hanno dato luogo ad un credito recuperabile, questo è 
contabilizzato tra le attività dello stato patrimoniale.
Le attività e passività ﬁscali correnti accolgono il saldo netto delle posizioni ﬁscali delle società del Gruppo nei con-
fronti dell’Amministrazione ﬁnanziaria. In particolare, sono compensati, a livello di singola imposta, gli acconti versati 
e gli altri crediti d’imposta per ritenute d’acconto subite con il relativo debito d’imposta, esponendo lo sbilancio 
netto tra le “attività ﬁscali correnti” o le “passività ﬁscali correnti” a seconda del segno.
426