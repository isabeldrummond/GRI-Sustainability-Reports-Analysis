Nota Integrativa | Parte A | Politiche Contabili
per un macrosegmento che accorpa PMI, Large Corporate ed Immobiliari.
La deﬁnizione di default utilizzata ai ﬁni della stima include le controparti classiﬁcate scadute e/o sconﬁnate, unlikely 
to pay (ovvero le inadempienze probabili) e sofferenze. 
Per i segmenti Banche / Istituti ﬁnanziari ed Enti, le probabilità di default sono quantiﬁcate ricorrendo ai dati pubbli-
cati annualmente dalle maggiori Agenzie di Rating. L’orizzonte temporale di un anno utilizzato per la determinazione 
della probabilità di default si ritiene possa approssimare, in via prudenziale, la nozione di “incurred loss”, ovvero di 
perdita fondata su eventi attuali, ma non ancora acquisiti dall’impresa nella revisione del grado di rischio dello spe-
ciﬁco cliente, prevista dagli IAS/IFRS (loss conﬁrmation period ﬁssato prudenzialmente pari a 1). 
La Loss Given Default, per le controparti in sofferenza, rappresenta il complemento del tasso di recupero storico 
di lungo periodo ottenuto sulla base di dati interni. Il parametro di LGD viene riproporzionato, tramite il “cure rate”, 
che è un fattore di mitigazione che tiene conto della percentuale di posizioni che rientrano in bonis e che quindi non 
generano perdite. In dettaglio si sottolinea che:
•  il parametro LGD è stimato sulla base di dati interni che coprono un orizzonte temporale funzionale a cogliere le 
“current economic conditions”; 
•  i valori di LGD da applicare nel calcolo del fondo collettivo sono ottenuti con il metodo “a media di cella”, ossia 
come media semplice delle LGD individuali a livello di segmento, forma tecnica e tipologia di garanzia; 
•  il parametro Danger Rate1 è stimato su dati interni e su un orizzonte temporale coerente con quanto previsto per 
la stima del parametro di PD. 
Come evidenziato in precedenza, quindi, le PD e le LGD sono stimate tenendo conto di serie storiche, fondate su 
elementi osservabili alla data della valutazione, che consentono di stimare il valore della perdita relativa a ciascuna 
categoria di crediti. 
c)  stima della svalutazione collettiva
Per la determinazione della svalutazione collettiva si procede a:
-  determinare l’esposizione di ogni rapporto creditizio (sia esposizioni per cassa sia esposizioni di ﬁrma) sulla base 
di informazioni estratte dalle procedure di bilancio;
-  si procede ad applicare la percentuale di perdita stimata media (il prodotto di PD per LGD) relativa a ciascun 
gruppo omogeneo di rischio determinato dalla chiave segmento di rischio / forma tecnica.
La somma delle perdite stimate per ogni singolo rapporto di cassa e di ﬁrma rappresenta il calcolo del fondo di 
accantonamento collettivo, mentre il confronto dell’importo così determinato con quello riferito alla valutazione del 
periodo precedente, determina la rettiﬁca di valore o la potenziale ripresa di valore complessiva da applicare ai cre-
diti verso la clientela in bonis. Ai ﬁni della quantiﬁcazione del fondo di accantonamento collettivo non sono svalutate, 
per la sola parte secured, le esposizioni garantite da Medio Credito Centrale (MCC), Fondo Tranched Cover (TC) e 
Fondo Europeo degli Investimenti (FEI). Tale impostazione è, peraltro, coerente con il calcolo ai ﬁni segnaletici delle 
attività ponderate per il rischio. La quota di esposizione garantita da tali soggetti ha, infatti, una ponderazione di 
rischio pari allo zero per cento.
Criteri di rilevazione delle componenti reddituali
Gli interessi sono classiﬁcati negli “Interessi attivi e proventi assimilati” derivanti da crediti verso banche e clientela 
e sono iscritti in base al principio della competenza temporale.
Criteri di cancellazione
I crediti sono cancellati allorché il diritto a ricevere i ﬂussi di cassa dall’attività ﬁnanziaria è estinto, quando sono 
stati trasferiti in maniera sostanziale tutti i rischi ed i beneﬁci connessi alla detenzione di quella determinata attività 
o nel caso in cui il credito è considerato deﬁnitivamente irrecuperabile dopo che tutte le necessarie procedure di 
recupero sono state completate. Per contro, qualora siano stati mantenuti i rischi e beneﬁci relativi ai crediti ceduti, 
questi continuano ad essere iscritti tra le attività del bilancio, ancorché giuridicamente la titolarità del credito sia 
stata effettivamente trasferita.
1  Il Danger Rate è un parametro che misura la probabilità che un’esposizione deteriorata peggiori il suo merito creditizio ﬁno allo 
status di sofferenza.
422