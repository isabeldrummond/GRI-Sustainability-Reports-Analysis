Bilancio Individuale 2017
deﬁned in IAS 21): è la copertura dei rischi di un investimento in un’impresa estera espresso in valuta.
L’operazione è considerata di copertura se esiste una documentazione formalizzata della relazione tra lo strumento 
di copertura e i rischi coperti che rilevi gli obiettivi di gestione del rischio, la strategia per effettuare la copertura e 
i metodi che saranno utilizzati per veriﬁcare l’efﬁcacia della copertura. Inoltre deve essere testato che la copertura 
sia efﬁcace nel momento in cui ha inizio e, prospetticamente, durante tutta la vita della stessa.
L’attività di controllo dell’efﬁcacia della copertura si articola in:
•  test prospettici: giustiﬁcano l’applicazione dell’hedge accounting in quanto dimostrano l’attesa efﬁcacia della 
copertura nei periodi futuri;
•  test retrospettici: misurano nel tempo quanto i risultati effettivi si siano discostati dalla copertura perfetta.
La copertura si assume altamente efﬁcace quando le variazioni attese ed effettive del fair value o dei ﬂussi di cassa 
dello strumento ﬁnanziario di copertura neutralizzano quasi integralmente le variazioni dell’elemento coperto, nei 
limiti stabiliti dall’intervallo 80-125%.
Per le operazioni di copertura “forward sale”(rientranti nell’ambito della cash ﬂow hedge) considerate le caratteri-
stiche peculiari delle stesse, la copertura viene assunta sempre pienamente efﬁcace (esito test 100%) con conse-
guente iscrizione contabile a patrimonio netto della intera variazione di fair value del derivato. Quando l’operazione 
programmata si veriﬁcherà, o ci si attende che non debba più accadere, l’utile o la perdita complessivo che era stato 
rilevato direttamente a patrimonio netto dovrà essere imputato a conto economico.
La contabilizzazione delle operazioni di copertura viene interrotta nei seguenti casi:
a)  la copertura operata tramite il derivato cessa o non è più altamente efﬁcace;
b)  il derivato scade, viene venduto, rescisso o esercitato;
c)  l’elemento coperto è venduto, scade o è rimborsato;
d)  viene revocata la deﬁnizione di copertura.
Nei casi (a), (c) e (d) il contratto derivato di copertura viene riclassiﬁcato tra gli strumenti di negoziazione.
Nel caso di operazioni di copertura generica, lo IAS 39 consente che oggetto di copertura di fair value dal rischio di 
tasso di interesse sia non solo una singola attività o passività ﬁnanziaria ma anche un importo monetario, contenuto 
in una molteplicità di attività e passività ﬁnanziarie (o di loro porzioni), in modo che un insieme di contratti derivati 
possa essere utilizzato per ridurre le oscillazioni di fair value delle poste coperte al modiﬁcarsi dei tassi di interesse 
di mercato. 
Non possono essere oggetto di copertura generica (macrohedging) importi netti rivenienti dallo sbilancio di attività 
e passività. La relazione di copertura è formalmente documentata da una hedging card e la tenuta della stessa è ve-
riﬁcata sia attraverso test prospettici che retrospettivi. La copertura è considerata efﬁcace se il rapporto tra la varia-
zione del fair value dell’elemento coperto rispetto allo strumento di copertura è ricompreso nell’intervallo 80-125%.
Criteri di valutazione e di rilevazione delle componenti reddituali
Gli strumenti ﬁnanziari derivati di copertura sono inizialmente iscritti e in seguito misurati al fair value. La determina-
zione del fair value dei derivati è basata su prezzi desunti da mercati regolamentati o forniti da operatori, su modelli 
di valutazione delle opzioni, o su modelli di attualizzazione dei ﬂussi di cassa futuri.
Le modalità di contabilizzazione degli utili e delle perdite derivanti dalle variazioni del fair value sono diverse in re-
lazione alla tipologia di copertura.
1)  copertura di fair value (fair value hedge):
Il cambiamento del fair value dell’elemento coperto (riconducibile al rischio coperto) è registrato nel conto econo-
mico, al pari del cambiamento del fair value dello strumento derivato; l’eventuale differenza, che rappresenta la 
parziale inefﬁcacia della copertura, determina di conseguenza l’effetto economico netto.
Qualora la relazione di copertura non rispetti più le condizioni previste per l’applicazione dell’hedge accounting la 
stessa viene interrotta, la differenza fra il valore di carico dell’elemento coperto nel momento in cui cessa la coper-
tura e quello che sarebbe stato il suo valore di carico se la copertura non fosse mai esistita, è ammortizzata a conto 
123