Relazione sulla gestione
5.2 Rapporti con enti e istituzioni 
All’indomani del prestigioso riconoscimento ricevuto dall’Associazione Italiana Financial Innovation con l’assegna-
zione del “Premio Speciale Banca Socialmente Responsabile dell’anno 2016”, anche nel 2017 è proseguito l’impegno 
del Gruppo Banca Popolare di Bari nell’ambito della responsabilità sociale in nome di un ruolo di banca a forte voca-
zione territoriale che non si limita al solo sostegno economico delle comunità in cui opera.
Tra le numerose iniziative a impatto sociale, grazie al supporto della Banca, è stata inaugurata a Bari la “Casa delle 
Bambine e dei Bambini”, un servizio del comune di Bari per la prima infanzia dedicato alle famiglie con ﬁgli di età 
compresa tra i 3 mesi e i 5 anni in situazione di disagio economico e sociale.
Il suo intento è quello di sostenere i bisogni primari dei bambini e delle loro famiglie grazie a servizi educativi, per-
corsi per la genitorialità e beni di prima necessità. 
Al suo interno trovano spazio l’emporio della solidarietà per l’infanzia, la boutique sociale, lo spazio ludico, il centro 
sperimentale per il sostegno alla genitorialità, l’ambulatorio sociale in cui si svolgono azioni nel campo dell’educa-
zione alimentare, delle forme di consumo alternative per limitare gli sprechi.
Si tratta di una struttura unica nel suo genere in Italia, dove la collaborazione tra pubblico e privato ha permesso di 
avviare un progetto di largo respiro aperto alle collaborazioni con le realtà associative impegnate nel contrasto alla 
povertà. 
Mettere al centro le famiglie con le loro difﬁcoltà e i loro desideri signiﬁca non solo rispondere ai loro bisogni mate-
riali ed educativi ma accompagnarli in un percorso di integrazione e autosufﬁcienza.
Anche una ﬁction televisiva ha rappresentato per Banca Popolare di Bari una opportunità per comunicare il proprio 
impegno sociale. Nel corso del 2017, infatti, la Banca è stata protagonista di un plot placement all’interno della ﬁction 
in onda su Rai 1 “Che Dio ci aiuti 4” nel quale veniva lanciato un progetto di solidarietà da ﬁnanziare e sostenere.
Effettivamente la realtà ha superato la ﬁction e suor Costanza, l’attrice Valeria Fabrizi, è stata la madrina d’eccezione 
in occasione dell’inaugurazione della “Casa delle bambine e dei bambini”.
In occasione delle festività natalizie, la Banca Popolare di Bari ha lanciato l’iniziativa “Notte di Doni”, coinvolgendo in 
contemporanea 7 ﬁliali presenti nelle principali città del centro Sud che, con una apertura straordinaria dalle 19 alle 
21 del 15 dicembre, hanno ospitato una raccolta di beni di prima necessità come alimenti, giocattoli, libri o contributi 
economici in collaborazione con i volontari delle Caritas Diocesane locali.
Grande l’afflusso e le donazioni di dipendenti, Clienti e semplici passanti che hanno avuto modo anche di approfon-
dire la conoscenza sulle reali necessità delle comunità locali.
La Banca, già all’indomani del terribile sisma che ha colpito il Centro Italia ad agosto 2016, e successivamente anche 
dopo le forti scosse del 18 Gennaio 2017, d’intesa con la Protezione Civile della Regione Abruzzo e delle altre aree 
colpite, aveva attivato un conto corrente dedicato alla raccolta di fondi. Con le donazioni raccolte anche nel 2017 
sono continuati diversi interventi di prima necessità richiesti dalla Sala Emergenza della Protezione Civile con la 
consegna di un pulmino per il trasporto di persone, un camper, un’auto, coperte, lenzuola e materiale per l’igiene 
personale, generatori elettrici.
Inoltre, in collaborazione con la Croce Rossa Italiana, il Gruppo Banca Popolare di Bari ha donato un nuovo presidio 
sanitario al Comune di Cascia il cui ospedale è stato dichiarato inagibile. Una struttura prefabbricata di 260 metri 
quadrati che ospita il pronto soccorso, una postazione del 118, diversi ambulatori specialistici e una palestra per la 
ﬁsioterapia. La struttura sanitaria ha permesso di mantenere un valido presidio utile a dare risposte efﬁcaci ai biso-
gni di salute della popolazione e a garantire le attività di primo soccorso.
Tra le numerose iniziative culturali ed editoriali realizzate nel 2017, la Banca Popolare di Bari ha voluto fortemente 
sostenere l’edizione 2017 del “Libro Possibile” che si svolge ogni estate a Polignano a Mare, ospitando l’autore Ro-
berto Saviano che ha presentato il suo ultimo libro inchiesta “La paranza dei bambini”. È stata un’occasione impor-
tante di confronto tra autorevoli giornalisti, intellettuali, politici e personaggi dello spettacolo.
Non meno rilevante è l’attenzione del Gruppo BpB nell’ambito del sostegno alle attività sportive dilettantistiche sui 
territori in cui opera.
370