Bilancio Individuale 2017
PARTE F – INFORMAZIONI SUL PATRIMONIO 
Sezione 1 – Il patrimonio dell’impresa
A. Informazioni di natura qualitativa
La consistenza e l’adeguatezza dei livelli di patrimonio rappresentano una priorità strategica per la Banca, anche alla 
luce della crescente rilevanza che le relative problematiche assumono in chiave di equilibri sia ﬁnanziari, sia regola-
mentari. A quest’ultimo proposito, è sufﬁciente fare riferimento alle modiﬁche della nuova disciplina prudenziale va-
rata nel 2010 (c.d. Basilea 3), che, sia pure lungo un arco temporale pluriennale, prevede il progressivo e signiﬁcativo 
rafforzamento dei presidi patrimoniali e, al loro interno, della componente di qualità primaria. Si sottolinea, inoltre, 
che nel corso del 2013 le istituzioni comunitarie hanno approvato la direttiva 2013/36/UE, nota come “CRD IV”, ed il 
Regolamento UE n.575, noto come “CRR”, che traspongono nell’Unione Europea gli standard deﬁniti dal Comitato di 
Basilea per la vigilanza bancaria (cosiddetto Framework “Basilea 3”). Le nuove norme sono entrate in vigore dal 1° 
gennaio 2014 secondo i dettami deﬁniti dalla Banca d’Italia nelle circolari n.285 (“Nuove disposizioni di vigilanza per 
le banche”) e n.286 (“Istruzioni per la compilazione delle segnalazioni prudenziali per le banche e Sim”) pubblicate 
a ﬁne 2013.
Le nuove regole hanno introdotto misure per assicurare che gli intermediari siano dotati di una più ampia disponibi-
lità di capitale proprio e che questo sia di migliore qualità ed effettivamente in grado di assorbire le potenziali per-
dite senza minare la stabilità dell’ente. In particolare la revisione del “Primo Pilastro” ha introdotto nuove deﬁnizioni 
di capitale ed individua i “Fondi Propri” mentre la revisione del “Terzo Pilastro” ha introdotto requisiti di maggiore 
trasparenza sulla composizione del capitale regolamentare e sulle modalità con cui gli intermediari ﬁnanziari calco-
lano i ratios patrimoniali.
In tale ottica, le strutture della Banca Popolare di Bari provvedono – anche per le altre società del Gruppo – alla 
costante veriﬁca che i livelli di patrimonializzazione rispettino i livelli-soglia preﬁssati, peraltro superiori ai limiti re-
golamentari.
Tale policy orienta anche le decisioni che vengono assunte in tema di operazioni aventi impatti sulla dotazione pa-
trimoniale.
In relazione all’approccio sulle politiche patrimoniali si evidenzia quanto segue:
a)  la Banca utilizza come nozione di patrimonio l’insieme degli aggregati di stato patrimoniale che si identiﬁcano nel 
capitale e nelle riserve;
b)  gli obiettivi di gestione del patrimonio vengono deﬁniti nel rispetto dei più complessivi obiettivi di Gruppo, i quali, 
nella sostanza, prevedono il mantenimento di coefﬁcienti patrimoniali superiori ai minimi regolamentari. Del re-
sto, ai ﬁni di Vigilanza, la rilevanza dei valori consolidati è superiore a quella degli indicatori individuali;
c)  la Banca rileva i requisiti patrimoniali minimi obbligatori secondo gli approcci standard vigenti. La loro evoluzione 
viene stimata in sede di pianiﬁcazione ﬁnanziaria, così come gli eventuali impatti sulla dotazione patrimoniale. 
L’approccio della Banca è infatti quello di adeguare l’ammontare del patrimonio alle occorrenze di cui ai requisiti 
in maniera preventiva, mantenendo cioè un adeguato buffer;
d)  le modalità di gestione del patrimonio non sono variate nel 2017 rispetto agli esercizi precedenti, essendo rima-
sti egualmente invariati i presupposti strategici, precedentemente richiamati.
255