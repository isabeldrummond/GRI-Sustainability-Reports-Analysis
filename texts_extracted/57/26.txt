Relazione sulla gestione
tento del legislatore è stato quello di aumentare la trasparenza delle negoziazioni e la tutela degli investitori, attra-
verso una maggiore responsabilizzazione degli intermediari, una più approfondita consapevolezza degli investitori 
rafforzando i presidi ed i poteri di controllo delle Autorità di Vigilanza di settore che avranno un ruolo sia al momento 
dell’autorizzazione all’esercizio, sia all’emissione del prodotto ﬁnanziario, sia durante la gestione del rapporto.
Inoltre, a ﬁne dicembre 2017, è stata recepita in Italia la direttiva Ue 2015/2366 sui servizi di pagamento nel mercato 
interno, nota come PSD2, il cui scopo è quello di promuovere lo sviluppo di un mercato interno dei pagamenti al 
dettaglio efﬁciente, sicuro e competitivo, rafforzando la tutela degli utenti dei servizi di pagamento, sostenendo l’in-
novazione e aumentando il livello di sicurezza dei servizi di pagamento elettronici. Fra le numerose novità introdotte 
dalla direttiva succitata, vi è la possibilità fornita a nuovi operatori esterni al settore bancario (i cosiddetti Payment 
Initiation Service Provider) di fornire servizi occupando una posizione intermedia tra il pagatore e il suo conto di 
pagamento online.
Inﬁne, per quanto concerne la legge sulla riforma delle banche popolari, si rammenta che le ordinanze del Consiglio 
di Stato del 15 dicembre 2016 (in sede monocratica) e del 13 gennaio 2017 (in sede collegiale) avevano letteralmen-
te “fermato la clessidra” per trasformare in S.p.A. gli istituti con attivi al di sopra degli 8 miliardi di euro, imposta 
dalla riforma entro il 27 dicembre 2016. I giudici amministrativi hanno invitato la Consulta ad esprimersi su tre punti 
chiave che comportavano, nel complesso, limitazioni al rimborso in caso di recesso del socio a seguito della trasfor-
mazione della banca in S.p.A., per poi tornare loro sul tema. A tal riguardo, in data 21 marzo 2018, i giudici della Corte 
Costituzionale hanno deciso in merito a quanto sopra ritenendo infondate tutte e tre le questioni di costituzionalità 
sollevate dai ricorrenti attraverso il Consiglio di Stato (utilizzo del decreto legge, poteri di regolamento di Banca d’I-
talia e diritto di recesso). In particolare, secondo la Consulta i) sussistevano i presupposti di necessità e di urgenza 
per il decreto legge, in quanto richiesto a gran voce anche da organismi internazionali come il Fondo Monetario 
Internazionale e l’OCSE, ii) la limitazione del cosiddetto diritto di recesso non porta lesione al diritto di proprietà e iii) 
i poteri normativi afﬁdati alla Banca d’Italia per limitare il diritto di recesso per i soci dissenzienti rientrano nei limiti 
consentiti dalla Costituzione. Nel frattempo si attende per ﬁne aprile 2018 il deposito della sentenza della Consulta, 
a seguito della quale il Consiglio di Stato dovrà convocare entro venti giorni un’udienza per decidere se prorogare o 
meno la misura cautelare adottata a ﬁne 2016 con la quale si congelava la decorrenza dei termini entro i quali indire 
le assemblee per la trasformazione.
26