Bilancio Consolidato 2017
1.4 Gruppo Bancario – Rischi operativi 
Informazioni di natura qualitativa
A.  Aspetti generali, processi di gestione e metodi di misurazione del rischio operativo
Per rischio operativo si intende il rischio di subire perdite derivanti dall’inadeguatezza o dalla disfunzione di pro-
cedure, risorse umane e sistemi interni, oppure da eventi esogeni. Rientrano in tale tipologia, tra l’altro, le perdite 
derivanti da frodi, errori umani, interruzioni dell’operatività, indisponibilità dei sistemi, inadempienze contrattuali, 
catastroﬁ naturali. Nel rischio operativo è compreso il rischio legale, mentre non sono inclusi il rischio strategico 
e quello di reputazione. Il Gruppo riconduce nel perimetro del rischio operativo anche le speciﬁche peculiarità del 
rischio informatico.
In linea con quanto disciplinato sia dalla normativa di riferimento che dalle best practices di mercato, il sistema di 
operational risk management adottato dal Gruppo si basa su un framework che prevede quale principale fase ope-
rativa di gestione quella di identiﬁcazione dei rischi operativi su base storica e in ottica forward looking, alla quale si 
afﬁancano le fasi di misurazione, controllo e reporting. Attraverso il framework di Operational Risk Management, il 
Gruppo si propone di raggiungere i seguenti principali obiettivi:
•  garantire un adeguato controllo dei rischi operativi identiﬁcati e valutati, in relazione ad un livello di esposizione 
accettabile e coerente con le disponibilità patrimoniali ed economiche;
•  migliorare l’efﬁcacia dei processi operativi, al ﬁne di assicurarne la qualità e la continuità delle attività e di elevare 
il livello di servizio offerto ai clienti;
•  sviluppare la cultura del rischio operativo all’interno del Gruppo per garantire una piena consapevolezza dei 
rischi assunti.
Nel corso del 2017 il Gruppo ha proseguito le attività volte al consolidamento del framework adottato focalizzandosi, 
in particolare, sul ﬁne tuning dei meccanismi di interazione con i processi di gestione del rischio informatico, sulla 
revisione della reportistica direzionale e sulla messa a regime della reportistica gestionale rivolta ai principali attori 
coinvolti nel processo di loss data collection. 
Il Gruppo, inoltre, ha periodicamente segnalato i propri dati di perdita operativa all’Osservatorio DIPO (Database Ita-
liano Perdite Operative), nonché gli scenari di rischio informatico e di conduct risk elaborati nell’ambito del progetto 
ABI denominato SCER. 
Informazioni di natura quantitativa
Con riferimento all’esercizio 2017, si segnala che il processo di raccolta delle perdite storiche ha consentito di rile-
vare una perdita netta di Gruppo (al netto di eventuali recuperi, come i recuperi assicurativi) pari a circa 8,5 milioni 
di euro. La stima complessiva include sia le perdite per cassa che gli accantonamenti contabilizzati nel corso dell’e-
sercizio 2017. Nel ﬂusso di perdita non sono incluse le c.d. pending loss.
563