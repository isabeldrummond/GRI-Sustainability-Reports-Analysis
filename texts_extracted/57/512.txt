Nota Integrativa | Parte E | Informazioni sui rischi e relative politiche di copertura
informatico, sviluppato in collaborazione con l’outsourcer Cedacri, volto al monitoraggio della sussistenza delle con-
dizioni di “validità” del rating (e.g. aggiornamento delle fonti informative) funzionale a garantire una valutazione del 
merito creditizio della propria clientela aggiornato, puntuale ed ancora più afﬁdabile.
Al ﬁne di una sempre maggiore efﬁcacia del processo di monitoraggio andamentale del credito è in uso una proce-
dura dedicata alla gestione del credito anomalo che consente di razionalizzare la rappresentazione delle posizioni 
creditizie in default o che presentano elementi di anomalia (anche solo potenziale), consentendo una tempestiva 
informativa ai diversi livelli gestionali e di controllo. Detto strumento si qualiﬁca come collettore unico all’interno 
del quale conﬂuiscono in maniera unitaria e strutturata le informazioni desunte dagli strumenti di misurazione del 
rischio di credito e di individuazione dei crediti problematici. 
Nell’ambito del monitoraggio andamentale del credito il Gruppo, in linea con la normativa di vigilanza, ha implemen-
tato un processo di valutazione della coerenza delle classiﬁcazioni del credito, della congruità degli accantonamenti 
e di veriﬁca dell’adeguatezza del processo di recupero. Inoltre, sempre in linea con le disposizioni normative, il Grup-
po ha sviluppato un framework di monitoraggio andamentale del credito che prevede, con frequenza infra-annuale, 
veriﬁche massive e puntuali anche mediante l’analisi nominativa delle esposizioni creditizie.
Nell’ambito del rafforzamento delle strategie di governo del rischio di credito, si precisa, che sono state evolute le 
analisi di scenario in condizioni di “stress”; gli scenari di stress sono propagati attraverso speciﬁci modelli c.d. “sa-
tellite” sia sulle probabilità di default che sugli stock attesi di crediti deteriorati.
1.3 Tecniche di mitigazione del rischio di credito
Il Gruppo, nello svolgimento dell’attività di intermediazione creditizia, si avvale dello strumento delle garanzie per 
la mitigazione del rischio di credito. La tecnica di mitigazione maggiormente utilizzata, considerati gli elevati volumi 
di attività nel comparto dei mutui residenziali, resta quella dell’acquisizione di garanzie reali ipotecarie, seguita da 
quelle pignoratizie su valori mobiliari (titoli di Stato e fondi comuni prevalentemente) e dalle pignoratizie su denaro. 
Il processo di erogazione del credito con acquisizione di garanzie reali è tale da garantire il rispetto dei requisiti 
economico-giuridici ed organizzativi previsti dalla normativa di vigilanza prudenziale.
Il monitoraggio del valore delle garanzie reali ﬁnanziarie, ove disponibile una quotazione marked to market, avvie-
ne su base giornaliera mentre quelle di natura ipotecaria sono soggette a periodici aggiornamenti valutativi sia di 
natura statistica che peritali. Sulle garanzie reali ﬁnanziarie sono implementati, nello speciﬁco, controlli sullo scosta-
mento del controvalore rispetto al valore del mese precedente, controlli sul confronto del controvalore con l’importo 
eligibile della garanzia, la percentuale di degrado del livello di copertura.
L’acquisizione delle garanzie è naturalmente correlata alla tipologia della richiesta di afﬁdamento. La gran parte 
delle operazioni a medio e lungo termine è assistita da garanzie reali rientranti fra le tipologie sopra indicate.
La Banca pone in essere nel continuo le attività necessarie per rispettare i requisiti previsti dalla normativa di vi-
gilanza ai ﬁni del riconoscimento degli effetti di attenuazione del rischio prodotti dalla presenza di garanzie reali a 
protezione del credito. 
1.4 Attività ﬁnanziarie deteriorate 
Il Gruppo ha potenziato e rideﬁnito i modelli della gestione del credito con obiettivi di ricerca di efﬁcacia, attraverso 
il contenimento dei livelli di rischiosità, la riduzione delle perdite e l’incremento dei tassi di recupero. La gestione del 
credito problematico e/o vulnerabile ha comportato una profonda revisione delle strutture della Direzione Crediti 
della Capogruppo ed è stata orientata da un lato al rafforzamento delle responsabilità dei gestori diretti e, dall’al-
tro, al potenziamento delle azioni di controllo ﬁnalizzate alla rapida individuazione delle criticità e celere adozione 
delle soluzioni gestionali più opportune inclusa l’eventuale esternalizzazione delle fasi di recupero a società leader 
di settore. 
Le strutture aziendali impegnate ai diversi livelli di responsabilità nella gestione del credito sono identiﬁcate in due 
macro categorie e precisamente in gestori di primo livello (Responsabili di Filiale/Agenzia, Gestori, Consulenti etc) e 
funzioni centrali “owner” della Direzione Crediti. In presenza di segnali di anomalia è previsto un intervento presso 
i singoli gestori, responsabili dei controlli di primo livello, valutando gli eventuali provvedimenti da adottare al ﬁne 
di evitare evoluzioni peggiorative dei rischi evidenziati. Di norma le azioni cautelative possono identiﬁcarsi in una o 
più delle seguenti attività: revisione anticipata o a scadenze più ravvicinate della posizione, blocco degli afﬁdamenti, 
revoca o diversa articolazione dei ﬁdi già accordati, segnalazione della posizione in uno speciﬁco status anomalo 
(Inadempienza probabile e Sofferenza). 
512