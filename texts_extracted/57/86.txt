Relazione sulla gestione
trasparenza condotte tra il 18 ottobre 2016 e il 7 dicembre 2016 su 10 ﬁliali della Banca. In merito ai rilievi se-
gnalati, la Banca ha trasmesso un proprio riscontro corredato da un remediation plan volto al superamento delle 
aree di attenzione segnalate.
Inoltre, nell’esercizio, la Banca d’Italia ha intrapreso due veriﬁche presso gli sportelli, l’una in materia di “antiriciclag-
gio”, presso 11 ﬁliali, in relazione ai cui esiti la Banca sta predisponendo gli interventi correttivi richiesti, l’altra relativa 
alla “trasparenza”, presso 5 ﬁliali, quale follow up dell’analogo accertamento effettuato a livello centrale nel 2016 e in 
relazione alla quale la Banca è in attesa di ricevere gli esiti.
Ad esito degli accertamenti ispettivi condotti da Banca d’Italia su esplicita richiesta da parte della Consob nell’am-
bito dell’accertamento esposto al precedente punto 1, con particolare riferimento agli strumenti ﬁnanziari emessi 
dalla Banca, nonché delle ulteriori informazioni speciﬁche richieste dalla stessa Consob tra la ﬁne del 2017 e l’inizio 
del 2018, quest’ultima ha comunicato l’avvio dei seguenti procedimenti promossi da altrettante Divisioni dell’Auto-
rità. Due dei procedimenti hanno come destinatari la Banca e suoi singoli esponenti (in carica e cessati), ivi inclusi 
i componenti il Collegio Sindacale, mentre il terzo procedimento riguarda la sola Banca. Alla data della presente 
relazione, in considerazione delle tempistiche previste, la Banca e le parti hanno trasmesso le controdeduzioni sui 
primi due procedimenti temporalmente pervenuti, evidenziando le argomentazioni a supporto della correttezza del 
proprio operato.
La Consob, sempre alle luce della documentazione acquisita, con comunicazione trasmessa alla Banca, in dicembre 
ha richiesto la convocazione del Consiglio ex art 7 comma 1, lettera b) TUF, per assumere deliberazioni su alcuni 
aspetti relativi ai servizi di investimento. La riunione del Consiglio si è tenuta in gennaio ed i relativi esiti sono stati 
prontamente trasmessi all’Autorità, alla quale sono anche forniti periodici aggiornamenti sull’avanzamento delle 
iniziative deliberate.
Gli esiti dei suddetti procedimenti saranno presumibilmente noti nella seconda metà dell’anno. 
Nella parte A della Nota integrativa gli Amministratori danno conto degli ulteriori procedimenti delle Autorità Giudi-
ziarie e di Vigilanza che hanno interessato l’esercizio chiuso.
Il Collegio Sindacale segue l’evoluzione sia degli accertamenti ispettivi che dei suddetti procedimenti con particolare 
attenzione ai rischi sottesi, monitorati dalle funzioni della Banca con il supporto dei consulenti legali incaricati.
Il Collegio Sindacale rammenta che la Banca con il nuovo Piano industriale 2016-2020 (nel seguito, anche “Piano 
Industriale”), approvato nei primi mesi del 2016, ha tracciato un percorso ﬁnalizzato a pervenire ad adeguati livelli di 
redditività attraverso l’attuazione, nell’ambito del piano pluriennale, di sei progetti di rilevanza industriale e, segna-
tamente: (i) Banca Unica, (ii) Trasformazione in S.p.A., (iii) Governo del Credito e Gestione dei Non Performing Loans, 
(iv) Multicanalità integrata, (v) Innovazione e specializzazione del modello commerciale, e (vi) Struttura, ampiamente 
descritti nella Relazione sulla Gestione redatta dagli Amministratori.
Il Collegio Sindacale rammenta che la Banca prosegue, seppur in un contesto normativo ed economico ancora com-
plesso, nella realizzazione e messa in opera dei suddetti progetti, confermando la valenza e la piena perseguibilità 
degli obiettivi in esso contenuti e volti al conseguimento dei seguenti principali obiettivi quinquennali: (a) consolida-
mento e miglioramento della posizione di leadership nell’Italia Centro Meridionale; (b) incremento del grado di spe-
cializzazione sui segmenti a più alto potenziale (private e corporate); (c) raggiungimento di un modello distributivo 
cost-efﬁcient; (d) sostenibilità della struttura dei costi e maggiore produttività delle risorse umane; (e) gestione del 
credito come leva di valore “chiave”. 
Il Collegio richiama i principali eventi di rilievo della dinamica gestionale dell’esercizio ampiamente sviluppati nella 
Nota Integrativa e/o nella Relazione sulla Gestione che accompagna il bilancio individuale e segnatamente: (i) ret-
tiﬁca dell’avviamento, (ii) trasformazione in S.p.A, (iii) attività di derisking del portafoglio NPL, (iv) partecipazione nel 
Fondo Atlante, (v) programma TLTRO II, (vi) gestione della liquidità, (vii) cartolarizzazioni crediti. 
Il Collegio Sindacale ritiene di dover qui ricordare che nel corso del biennio 2016-2017 da parte dei soci sono stati 
avviati diversi contenziosi aventi ad oggetto azioni della Banca e segnala l’avvio di circa 150 procedimenti di me-
diazione, che in 26 casi si sono evoluti nell’avvio di speciﬁche cause giudiziali nei confronti della Banca. Si riscontra 
tuttavia che nel corso del 2017 i nuovi reclami presentati da soci della Banca si sono dimezzati rispetto all’anno pre-
cedente. Inoltre, nella prima parte del  2017 è divenuto operativo l’Arbitro per le Controversie Finanziarie, costituito 
presso la Consob, e 54 ricorsi sono stati trasmessi al suddetto Organismo da parte di soci della Banca. 
Le principali contestazioni mosse, nei citati procedimenti, riguardano:
i.  la presunta violazione degli obblighi di fonte primaria e secondaria gravanti sugli intermediari ﬁnanziari;
86