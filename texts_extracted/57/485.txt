Bilancio Consolidato 2017
  In data 21 dicembre 2016, l’INPS, a sua volta, ha notiﬁcato alla Banca un ricorso ex art. 389 c.p.c. con il quale ha 
chiesto alla Corte di Appello di Bari (Sez. Lavoro) che gli venisse riconosciuto il diritto alla restituzione della som-
ma, con gli interessi legali e gli ulteriori accessori come per legge, a suo tempo corrisposta alla Banca. L’udienza 
di discussione di tale ricorso si è tenuta il 16 febbraio 2017, e, in pari data, è stato comunicato il dispositivo che 
ha richiesto alla Banca il pagamento dell’importo di euro 41,7 milioni, oltre interessi da dicembre 2016. L’acco-
glimento della richiesta è stato solo parziale in quanto la Corte non ha ritenuto di disporre il pagamento degli 
interessi maturati su detto importo a partire dal 2012. 
  La suddetta sentenza della Corte di Appello di  Bari (Sezione Lavoro) è stata impugnata dalla Banca con ricorso 
per Cassazione dell’1 settembre 2017 volto, tra le altre, a far rilevare l’omessa considerazione della pendenza di 
altri due giudizi promossi precedentemente rispetto a quello incardinato dinanzi alla stessa Corte.
  La stessa sentenza  è stata oggetto di ricorso per Cassazione anche da parte dell’INPS. A tale ricorso è seguita 
la notiﬁca di controricorso da parte della Banca.
  Nelle more, la Banca, onde evitare l’esecuzione e con ogni opportuna riserva di gravame, provvedeva a pagare 
in favore dell’INPS la suddetta somma di euro 41,7 milioni.
  Successivamente, la Banca ha chiesto e ottenuto decreto ingiuntivo nei confronti dell’Ente Ecclesiastico Ospeda-
le Miulli per il pagamento della predetta somma di euro 41,7 milioni, a fronte del pagamento effettuato in favore 
dell’INPS giusta sentenza resa dalla Corte d’Appello di Bari, nel procedimento di cui all’art. 389 c.p.c.
  Il decreto ingiuntivo dapprima è stato concesso con la clausola di provvisoria esecutività sull’intero importo 
ingiunto, e successivamente, su opposizione ed istanza di parte avversa, il Giudice adito, data, fra le altre, la 
complessità della vicenda, riservandosi la decisione ﬁnale a seguito di ulteriore contraddittorio tra le parti, ha 
sospeso l’efﬁcacia esecutiva del decreto ingiuntivo opposto.
  In seguito, il Tribunale (Sezione Lavoro), a scioglimento della riserva precedentemente assunta, nel riconoscere 
il diritto del creditore a pretendere la restituzione del proprio credito e rinviando alla valutazione di merito la vi-
cenda, ha concesso  la provvisoria esecuzione del decreto ingiuntivo n. 1030/2017 sulla somma di euro 15 milioni 
circa, oltre interessi sino alla data del soddisfo e rivalutazione, confermando la sospensione della provvisoria 
esecuzione del decreto ingiuntivo sulle  somme  eccedenti  tale importo deciso. In data 6 dicembre 2017, il Miulli 
ha provveduto a corrispondere alla Banca il predetto importo di euro 15 milioni circa. Ad oggi la causa pende, a 
seguito del mutamento del rito, innanzi alla sezione civile del Tribunale di Bari. La prima udienza di comparizione 
è stata ﬁssata al 6 luglio 2018.
  Sulla scorta di una serie di autorevoli pareri legali si può ritenere che:
  -  la Banca, anche se costretta a rimborsare l’importo contestato all’INPS, vanta un credito di ammontare pari 
al predetto pagamento in favore dell’INPS (euro 41,7 milioni); 
  -  l’esistenza di detto credito è stata confermata dall’ottenimento del decreto ingiuntivo per l’intero importo di 
cui pende causa a fronte del quale è stata riconosciuta provvisoria esecuzione per la cifra di circa 15 milioni 
di euro, già corrisposta dall’Ente;
  -  quanto alla natura giuridica del credito, la sussistenza nella fattispecie dei presupposti applicativi della sur-
rogazione legale di cui all’art. 1203, n. 3, cod. civ., induce a qualiﬁcare il credito nei confronti dell’ente ospe-
daliero come privilegiato. Ciò in quanto la Banca, surrogata nella posizione creditoria dell’INPS, ha acquisito 
ope legis un diritto qualitativamente identico a quello originario, potendo quindi avvalersi delle stesse azioni 
e dello stesso privilegio in capo al creditore soddisfatto (l’INPS);
  -  d’altro canto, il diritto di credito della Banca è venuto ad esistenza essendosi realizzato il fatto costitutivo che 
ne ha cagionato il pregiudizio, da identiﬁcarsi quest’ultimo nella restituzione da parte della Banca all’INPS 
delle somme contestate. Di conseguenza, il diritto di credito della Banca può qualiﬁcarsi come ristoro del 
danno patrimoniale patito, sorto successivamente all’apertura del concordato preventivo, e pertanto non 
assoggettabile alla relativa procedura.
  Per quanto su esposto, sulla base dei predetti pareri legali, la Banca ha quindi titolo a richiedere al Miulli la resti-
tuzione, in via privilegiata, dell’intero ammontare corrisposto all’INPS. 
  Al 31 dicembre 2017, la Banca rileva un’esposizione verso l’Ente tra le “Inadempienze Probabili”, pari ad euro 31,7 
milioni, di cui euro 26,7 milioni riconducibili al credito per la restituzione di quanto corrisposto all’INPS (euro 41,7 
milioni) al netto dei predetti 15 milioni di euro ottenuti a seguito del decreto ingiuntivo provvisoriamente esecu-
tivo in favore di BP Bari. 
  Sulla base dei suesposti sviluppi e tenuto conto, peraltro, degli attesi esiti dei diversi procedimenti giudiziari pen-
485