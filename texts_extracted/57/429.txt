Bilancio Consolidato 2017
c)  è possibile effettuare una stima attendibile dell’ammontare dell’obbligazione.
Nel caso in cui l’elemento temporale sia determinabile e signiﬁcativo gli accantonamenti sono eseguiti attualizzando 
gli oneri che si suppone saranno necessari per estinguere l’obbligazione, ad un tasso di sconto, al lordo di imposte, 
che riﬂette la valutazione corrente del mercato del costo del denaro in relazione al tempo e, se opportuno, ai rischi 
speciﬁci della passività. A seguito del processo di attualizzazione, la variazione dell’accantonamento dovuto al tra-
scorrere del tempo è rilevato nella voce “Accantonamenti netti ai fondi per rischi ed oneri”.
Sezione 13 - Debiti e titoli in circolazione
Criteri di classiﬁcazione
I debiti rientrano nella più ampia categoria degli strumenti ﬁnanziari e sono costituiti da quei rapporti per i quali si 
ha l’obbligo di pagare a terzi determinati ammontari a determinate scadenze.
I titoli in circolazione comprendono la raccolta effettuata attraverso certiﬁcati di deposito e titoli obbligazionari in 
circolazione, al netto, pertanto, degli eventuali riacquisti.
Criteri d’iscrizione
La prima iscrizione avviene all’atto della ricezione delle somme raccolte o della emissione dei titoli di debito ed è ef-
fettuata sulla base del fair value delle passività, normalmente pari all’ammontare incassato o al prezzo di emissione, 
aumentato degli eventuali costi/proventi aggiuntivi direttamente attribuibili alla singola operazione di provvista o di 
emissione e non rimborsati dalla controparte creditrice.
Criteri di valutazione e rilevazione delle componenti reddituali
Dopo la rilevazione iniziale le passività ﬁnanziarie sono valutate con il criterio del costo ammortizzato, utilizzando il 
metodo del tasso d’interesse effettivo. Tale criterio non è applicato alle passività a breve termine.
Il costo per interessi su strumenti di debito è classiﬁcato tra gli interessi su debiti rappresentati da titoli emessi.
Criteri di cancellazione
Le passività ﬁnanziarie sono rimosse dal bilancio quando l’obbligazione speciﬁcata dal contratto è estinta. I riacqui-
sti di proprie passività sono considerati alla stregua di un’estinzione della passività o parte di essa. La differenza tra 
valore contabile della passività estinta e l’ammontare pagato per acquistarla viene registrato nel conto economico.
Nel caso di riacquisto di titoli in precedenza emessi si procede all’elisione contabile delle relative poste dell’attivo e 
del passivo. Qualora, in seguito al riacquisto, siano ricollocati sul mercato titoli propri, tale operazione è considerata 
come una nuova emissione.
Sezione 14 - Passività ﬁnanziarie di negoziazione
Criteri di classiﬁcazione
In questa categoria sono compresi:
•   il valore negativo dei contratti derivati di trading valutati al fair value, inclusi i derivati impliciti in strumenti com-
plessi;
•   gli scoperti tecnici, ovvero le vendite di attività ﬁnanziarie (titoli del mercato monetario, altri strumenti di debito e 
strumenti azionari) non ancora possedute, generate dall’attività di negoziazione di titoli, che sono valutate sulla 
base dei relativi prezzi di mercato.
Sono applicati, con gli opportuni adattamenti, i medesimi criteri di iscrizione, valutazione e cancellazione delle atti-
vità ﬁnanziarie detenute per la negoziazione.
429