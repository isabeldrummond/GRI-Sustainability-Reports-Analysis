Nota Integrativa | Parte A | Politiche Contabili
•  modello di valutazione (a titolo esempliﬁcativo: Discounted Cash Flow) che ricorra esclusivamente a input os-
servabili sul mercato o corroborati dal mercato (a titolo esempliﬁcativo: tassi di interesse, curve dei rendimenti, 
volatilità ecc.).
“Livello 3”: qualora non si ricada nelle circostanze precedenti (Livello 1 e 2), si dovrà ricorrere a una tecnica valutativa 
basata su un modello di valutazione che sia coerente con lo strumento che si intende valutare e che massimizzi l’uso 
di input osservabili sul mercato. Nel Livello 3 ricadono, quindi, tutti gli strumenti la cui valutazione si basa su almeno 
un input signiﬁcativo non osservabile.
In alcuni casi, i dati utilizzati per valutare il Fair value di un’attività o passività potrebbero essere classiﬁcati in diversi 
livelli della gerarchia del Fair value. In tali casi, la valutazione del Fair value è classiﬁcata interamente nello stesso 
Livello in cui è classiﬁcato l’input, purché “signiﬁcativo”, di più basso Livello di gerarchia del Fair value utilizzato per 
la valutazione. La valutazione dell’importanza di un particolare input per l’intera valutazione richiede un giudizio che 
tenga conto di fattori speciﬁci dello strumento.
Pertanto nei casi in cui nella valutazione di uno strumento ﬁnanziario siano utilizzati sia input osservabili sul merca-
to (Livello 2) sia input non osservabili (Livello 3) purché signiﬁcativi come meglio deﬁnito di seguito, lo strumento è 
classiﬁcato nel Livello 3 della gerarchia del Fair value.
Le tecniche valutative sono utilizzate con continuità e in maniera coerente nel tempo a meno che esistano delle tec-
niche alternative che forniscono una valutazione più rappresentativa del Fair Value (ad esempio nel caso di sviluppo 
nuovi mercati, informazioni non più disponibili o nuove informazioni, condizioni di mercato diverse).
Nei casi in cui non risulta possibile stimare ragionevolmente il Fair value, gli strumenti ﬁnanziari sono mantenuti al 
costo di acquisto originario, in base a quanto previsto dallo IAS 39, paragrafo AG81.
A.4.1 Livelli di fair value 2 e 3: tecniche di valutazione e input utilizzati
Uno strumento ﬁnanziario viene classiﬁcato nei livelli 2 e 3 in assenza di prezzi quotati in mercati attivi.
La classiﬁcazione nel livello 2 piuttosto che nel livello 3 è invece determinata in base all’osservabilità sui mercati 
degli input signiﬁcativi utilizzati ai ﬁni della determinazione del fair value.
Gli input osservabili sono parametri elaborati utilizzando dati di mercato, come le informazioni disponibili al pubblico 
su operazioni o fatti effettivi, e che riﬂettono le assunzioni che gli operatori di mercato utilizzerebbero nel deter-
minare il prezzo dell’attività o della passività; invece gli input non osservabili sono parametri per i quali non sono 
disponibili informazioni di mercato e che sono elaborati utilizzando le migliori informazioni disponibili relative alle 
assunzioni che gli operatori di mercato utilizzerebbero per determinare il prezzo dello strumento ﬁnanziario.
Nei casi in cui nella valutazione di uno strumento ﬁnanziario sono utilizzati sia input osservabili sul mercato (livello 
2) sia input non osservabili (livello 3), se quest’ultimo è ritenuto signiﬁcativo, lo strumento è classiﬁcato nel livello 3 
della gerarchia del Fair value.
Come richiesto dall’IFRS 13, il Gruppo utilizza tecniche di valutazione “adatte alle circostanze e tali da massimizzare 
l’utilizzo di input osservabili rilevanti”. 
Le tecniche valutative sono utilizzate con continuità e in maniera coerente nel tempo a meno che esistano delle tec-
niche alternative che forniscono una valutazione più rappresentativa del Fair value (ad esempio nel caso di sviluppo 
nuovi mercati, informazioni non più disponibili o nuove informazioni, condizioni di mercato diverse).
Il Fair value utilizzato ai ﬁni della valutazione degli strumenti ﬁnanziari è determinato sulla base dei criteri, di seguito 
esposti, che assumono, come sopra descritto, l’utilizzo di input osservabili o non osservabili.
LIVELLO 2 – Metodi di valutazione basati su parametri di mercato osservabili
Per gli strumenti di livello 2 un dato di input è considerato “osservabile”, direttamente o indirettamente, quando 
è disponibile con continuità a tutti i partecipanti al mercato, grazie ad una distribuzione regolare tramite speciﬁci 
canali informativi (Borse, info provider, broker, market maker, siti internet, etc.).
La valutazione dello strumento ﬁnanziario si basa su prezzi desumibili dalle quotazioni di mercato di attività simili 
(comparable approach) o mediante tecniche di valutazione per le quali tutti i fattori signiﬁcativi – tra i quali spread 
creditizi e di liquidità – sono desunti da parametri osservabili di mercato (mark-to-model approach).
438