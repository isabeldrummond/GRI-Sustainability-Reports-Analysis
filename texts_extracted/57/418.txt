Nota Integrativa | Parte A | Politiche Contabili
golate con tempistiche previste dalla prassi di mercato (regular way), altrimenti si fa riferimento alla data di contrat-
tazione (trade date). Le attività ﬁnanziarie detenute per la negoziazione sono contabilizzate inizialmente al fair value 
senza considerare i costi o proventi di transazione direttamente attribuibili allo strumento stesso.
Criteri di valutazione e rilevazione delle componenti reddituali
In seguito all’iscrizione iniziale le attività ﬁnanziarie detenute per la negoziazione sono valorizzate al fair value, ad 
eccezione degli strumenti rappresentativi di capitale non quotati in un mercato attivo, mantenuti al costo, qualora il 
fair value non possa essere determinato in modo attendibile. In quest’ultimo caso viene periodicamente valutata la 
presenza di indicatori di impairment. Nel caso in cui il fair value di un’attività ﬁnanziaria diventi negativo, tale attività 
è contabilizzata come passività ﬁnanziaria.
Il fair value degli investimenti quotati in mercati attivi è determinato con riferimento a tali quotazioni di mercato. Per 
gli investimenti per i quali non è disponibile la quotazione in un mercato attivo il fair value è determinato utilizzando 
metodi di stima e modelli valutativi che tengono conto di tutti i fattori di rischio correlati agli strumenti e che sono 
basati su dati rilevabili sul mercato. Tali tecniche possono considerare i prezzi rilevati per recenti transazioni simili 
concluse a condizioni di mercato, ﬂussi di cassa scontati, modelli di determinazione del prezzo di opzioni ed altre 
tecniche comunemente utilizzate dagli operatori di mercato.
Gli utili e le perdite realizzati sulla cessione o sul rimborso e gli utili e le perdite non realizzati derivanti dalle variazioni 
del fair value rispetto al costo di acquisto, determinato sulla base del costo medio ponderato, sono imputate a conto 
economico del periodo nel quale emergono, alla voce “Risultato netto dell’attività di negoziazione”.
Criteri di cancellazione
Le attività ﬁnanziarie sono cancellate quando il diritto a ricevere i ﬂussi di cassa dall’attività ﬁnanziaria è estinto, o 
laddove siano trasferiti in maniera sostanziale tutti i rischi ed i beneﬁci connessi alla detenzione di quella determi-
nata attività.
Sezione 2 - Attività ﬁnanziarie disponibili per la vendita
Criteri di classiﬁcazione
Gli investimenti “disponibili per la vendita” sono attività ﬁnanziarie (titoli del mercato monetario, altri strumenti di 
debito e di capitale) che si intende mantenere per un periodo di tempo indeﬁnito e che possono essere vendute per 
esigenze di liquidità, variazioni nei tassi d’interesse, nei tassi di cambio e nei prezzi di mercato. In tale categoria sono 
esclusi i derivati mentre sono compresi gli investimenti in titoli azionari non di controllo, collegamento e controllo 
congiunto (cd. partecipazioni di minoranza).
Criteri d’iscrizione
L’iscrizione iniziale delle attività ﬁnanziarie avviene alla data di regolamento (settlement date) se regolate con tem-
pistiche previste dalla prassi di mercato (regular way), altrimenti alla data di contrattazione (trade date). 
Le attività ﬁnanziarie disponibili per la vendita sono contabilizzate inizialmente al costo, inteso come il fair value 
dello strumento.
Criteri di valutazione e rilevazione delle componenti reddituali
Le attività ﬁnanziarie disponibili per la vendita sono valutate al fair value, rilevando: 
•   a conto economico, gli interessi calcolati con il metodo del tasso d’interesse effettivo, che tiene conto dell’am-
mortamento sia dei costi di transazione sia delle differenze tra il costo e il valore di rimborso (scarto di emissio-
ne);
•   a patrimonio netto, in una speciﬁca riserva, al netto dell’imposizione ﬁscale, i proventi ed oneri che derivano dalla 
variazione del fair value. Tale variazione viene indicata anche nei prospetti relativi alla redditività complessiva.
Alcuni titoli di capitale non quotati, per i quali il fair value non risulta determinabile in modo attendibile o veriﬁca-
bile, anche in considerazione della rilevanza dei range di valori ritraibili dall’applicazione dei modelli di valutazione 
418