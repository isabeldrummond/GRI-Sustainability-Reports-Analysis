Bilancio Individuale 2017
Sezione 3 - Attività ﬁnanziarie detenute sino alla scadenza
Criteri di classiﬁcazione 
Sono classiﬁcati nella presente categoria i titoli di debito con pagamenti ﬁssi o determinabili e a scadenza ﬁssa, che 
si ha intenzione e capacità di detenere sino a scadenza. Se in seguito ad un cambiamento di volontà o di capacità 
non risulta più appropriato mantenere un investimento come detenuto sino a scadenza, questo viene riclassiﬁcato 
tra le “Attività ﬁnanziarie disponibili per la vendita”. Qualora nel corso di un esercizio venisse venduto o riclassiﬁcato, 
prima della scadenza, un importo non irrilevante degli investimenti classiﬁcati in tale categoria, le rimanenti attività 
ﬁnanziarie detenute ﬁno a scadenza verrebbero riclassiﬁcate come “Attività ﬁnanziarie disponibili per la vendita” e 
l’uso del portafoglio in questione sarebbe precluso per i successivi due esercizi, a meno che le vendite o riclassiﬁ-
cazioni: 
-  siano così prossime alla scadenza o alla data dell’opzione dell’attività ﬁnanziaria, che le oscillazioni del tasso di 
interesse di mercato non avrebbero un effetto signiﬁcativo sul fair value dell’attività stessa; 
-  si siano veriﬁcate dopo l’incasso sostanzialmente di tutto il capitale originario dell’attività ﬁnanziaria attraverso 
pagamenti ordinari programmati o anticipati; o 
-  siano attribuibili a un evento isolato non controllabile, che non sia ricorrente e non si possa pertanto ragionevol-
mente prevedere.
Criteri di iscrizione 
L’iscrizione iniziale dell’attività ﬁnanziaria avviene alla data di regolamento. 
All’atto della rilevazione iniziale le attività ﬁnanziarie classiﬁcate nella presente categoria sono rilevate al fair value, 
comprensivo degli eventuali costi e proventi direttamente attribuibili. Se la rilevazione in questa categoria avviene 
per riclassiﬁcazione da altre categorie, il fair value dell’attività alla data di riclassiﬁcazione viene assunto come nuovo 
costo ammortizzato dell’attività stessa. 
Criteri di valutazione e di rilevazione delle componenti reddituali 
Successivamente alla rilevazione iniziale, le “Attività ﬁnanziarie detenute sino alla scadenza” sono valutate al costo 
ammortizzato, utilizzando il metodo del tasso di interesse effettivo. La veriﬁca dell’esistenza di obiettive evidenze di 
riduzione di valore viene effettuata ad ogni chiusura di bilancio o di situazione infrannuale. 
Gli utili o le perdite riferiti alle “Attività ﬁnanziarie detenute sino a scadenza”, sono rilevati nel conto economico nel 
momento in cui le attività sono cancellate o hanno subito una riduzione di valore, nonché tramite il processo di 
ammortamento. 
In sede di chiusura del bilancio e delle situazioni infrannuali, viene effettuata la veriﬁca dell’esistenza di obiettive 
evidenze di riduzione di valore. 
Se sussistono tali evidenze l’importo della perdita viene misurato come differenza tra il valore contabile dell’attività 
e il valore attuale dei futuri ﬂussi ﬁnanziari stimati, scontati al tasso di interesse effettivo originario. L’importo della 
perdita viene rilevato nel conto economico. Qualora i motivi della perdita di valore siano rimossi a seguito di un 
evento veriﬁcatosi successivamente alla rilevazione della riduzione di valore, vengono effettuate riprese di valore 
con imputazione a conto economico.
Il ripristino di valore non deve determinare un valore contabile che supera il costo ammortizzato che si sarebbe 
avuto nel caso in cui la perdita per riduzione di valore non fosse stata rilevata. 
Criteri di cancellazione 
Le attività ﬁnanziarie vengono cancellate quando scadono i diritti contrattuali sui ﬂussi ﬁnanziari derivati dalle atti-
vità stesse o quando l’attività ﬁnanziaria viene ceduta trasferendo sostanzialmente tutti i rischi e beneﬁci ad essa 
connessi. Per contro, qualora sia stata mantenuta una quota parte rilevante dei rischi e beneﬁci relativi alle attività 
ﬁnanziarie cedute, queste continuano ad essere iscritte in bilancio, ancorché giuridicamente la titolarità delle attività 
stesse sia stata effettivamente trasferita. Nel caso in cui non sia possibile accertare il sostanziale trasferimento dei 
rischi e beneﬁci, le attività ﬁnanziarie vengono cancellate dal bilancio qualora non sia stato mantenuto alcun tipo di 
controllo sulle stesse. In caso contrario, la conservazione, anche in parte, di tale controllo comporta il mantenimento 
in bilancio delle attività in misura pari al coinvolgimento residuo, misurato dall’esposizione ai cambiamenti di valore 
119