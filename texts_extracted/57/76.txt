Relazione sulla gestione
misurazione, il controllo e l’attenuazione di tale tipologia di rischio.
Il modello organizzativo e le linee guida adottate per la gestione del rischio di liquidità sono deﬁnite nell’ambito di 
una speciﬁca policy, che individua ruoli e responsabilità delle strutture aziendali coinvolte.
Tale documento illustra inoltre: 
•  le metriche strategiche adottate per quantiﬁcare la propensione e la tolleranza al rischio di liquidità, in accordo 
con quanto deﬁnito dal Risk Appetite Framework;
•  le metodologie utilizzate ai ﬁni della misurazione del rischio e della conduzione delle prove di stress;
•  la struttura dei limiti operativi e degli indicatori di early warning, deﬁniti in coerenza con la soglia di tolleranza al 
rischio di liquidità (“survival period”) e con le metriche di misurazione adottate;
•  le caratteristiche ed i requisiti che le diverse attività devono soddisfare per rientrare nel novero della Counterba-
lancing Capacity.
Il framework di gestione del rischio di liquidità è integrato da speciﬁche attività di pianiﬁcazione delle esigenze di 
funding, volte a stimare i fabbisogni di liquidità previsti e delineare le opportune azioni a carattere gestionale fun-
zionali al pieno conseguimento degli obiettivi strategici, in coerenza con il proﬁlo di rischio stabilito dai competenti 
Organi aziendali.
Il Gruppo provvede, infatti, alla periodica individuazione delle iniziative di rafforzamento della propria posizione di 
liquidità (c.d. “Funding Plan”) ed alla deﬁnizione dei presidi da attivare in ipotesi di tensione.
Con riferimento a tale ultimo aspetto, è stato quindi predisposto uno speciﬁco piano di gestione, avente lo scopo di 
deﬁnire procedure e strategie di intervento per la salvaguardia della struttura ﬁnanziaria aziendale in situazioni di 
crisi (“Contingency Funding and Recovery Plan”).
In chiave strategica, è stata inoltre posta particolare attenzione al rafforzamento dei presidi di controllo delle iniziati-
ve pianiﬁcate, al ﬁne di valutare puntualmente gli impatti delle stesse sull’adeguatezza quali - quantitativa del buffer 
di riserve liquide dell’Istituto, anche alla luce delle evoluzioni del contesto di mercato e della crescente attenzione 
posta sul tema da parte dei regulators.
In linea con quanto previsto dal framework normativo di riferimento (cfr. Regolamento UE 575/2013 “CRR” e conse-
guente Regolamento Delegato 61/2015 della Commissione Europea), la Banca provvede, infatti, alla periodica quan-
tiﬁcazione e segnalazione all’Autorità di Vigilanza dei due indicatori regolamentari di liquidità introdotti da Basilea 3, 
orientati rispettivamente ad una logica di “sopravvivenza” in condizioni di stress acuto nel breve periodo (LCR) e ad 
una logica di stabilità strutturale delle fonti di raccolta nel medio - lungo periodo (NSFR).
76