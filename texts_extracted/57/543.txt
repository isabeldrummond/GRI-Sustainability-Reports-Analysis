Bilancio Consolidato 2017
gli indirizzi strategici relativamente all’assunzione ed alla gestione del rischio di mercato, in termini di obiettivi di 
rischio/rendimento.
L’Amministratore Delegato, al ﬁne di supportare il Consiglio di Amministrazione nel suo ruolo di gestione, è respon-
sabile della realizzazione e del mantenimento di un sistema efﬁcace di gestione e di controllo del rischio di mercato 
e dell’implementazione delle politiche strategiche.
La Funzione Finanza provvede invece all’attuazione operativa ed all’esecuzione sui mercati delle politiche di gestio-
ne del portafoglio di negoziazione, in coerenza con le linee guida fornite dai competenti organi collegiali a supporto 
del Consiglio di Amministrazione.
Il Risk Management garantisce inﬁne il presidio dei rischi di mercato, sia attraverso la misurazione ed il monitorag-
gio periodico degli indicatori di rischio, sia attraverso speciﬁche analisi. La Funzione, inoltre, in collaborazione con le 
competenti strutture, propone al Consiglio i limiti di assunzione al rischio di mercato (metriche e valori soglia) e ne 
assicura la coerenza rispetto al complessivo framework di risk appetite.
Il sistema di limiti e deleghe operative rappresenta infatti un fondamentale elemento del più ampio framework di 
governo dei rischi di mercato in uso presso il Gruppo e, in coerenza con quanto previsto dalla normativa interna, è 
oggetto di un costante aggiornamento, in linea con l’evoluzione dei mercati ﬁnanziari e della struttura organizzativa 
interna.
In particolare, il sistema di deleghe operative in vigore si basa sull’individuazione di una serie di grandezze/indica-
tori di rischiosità in grado di cogliere i principali aspetti che caratterizzano i rischi di mercato: i capitali investiti, le 
variazioni giornaliere del valore del portafoglio, i relativi livelli di concentrazione (articolati per rating e controparte), 
il grado di diversiﬁcazione degli strumenti ﬁnanziari detenuti (azioni, obbligazioni), il livello di Value at Risk stimato 
con riferimento a ciascun fattore di rischio.
Il Gruppo utilizza, infatti, un apposito modulo disponibile all’interno della procedura ALM in uso al ﬁne di stimare 
il “Value at Risk” (VaR) con metodo parametrico. Tale misura, determinata con periodicità giornaliera, rappresenta 
l’indicazione della massima perdita di valore che il portafoglio può subire in un determinato holding period e con un 
certo livello di conﬁdenza.
La stima del VaR con metodo parametrico è basata su matrici di volatilità e correlazione di ciascun fattore di rischio, 
calcolate a partire dalle ultime 250 osservazioni di mercato. Il modello è periodicamente sottoposto ad attività di 
“back testing” e “stress testing”, al ﬁne sia di veriﬁcarne la capacità previsionale, sia di simulare l’impatto di movi-
menti estremi dei fattori di rischio sul portafoglio di negoziazione.
Nel dettaglio, il modello è sottoposto a regolari veriﬁche retrospettive basate sul confronto tra la misura giornaliera 
del VaR del portafoglio di trading e le effettive proﬁt & loss giornaliere dell’attività di negoziazione rilevate ex-post. 
Le attività di veriﬁca prevedono quindi speciﬁci test statistici ﬁnalizzati a stabilire la signiﬁcatività della frequenza 
di “failure”, ovvero del numero di volte in un intervallo di tempo in cui le P&L di portafoglio superano le stime di VaR 
ottenute mediante il modello in uso. 
Con riferimento invece al secondo aspetto, il VaR di portafoglio è ricalcolato sulla base di scenari di volatilità e cor-
relazione dei fattori di rischio su un look-back pluriennale, al ﬁne di ottenere una misura di rischio in condizioni di 
stress come 99,9° percentile della serie storica stimata.
Informazioni di natura quantitativa
1.  Portafoglio di negoziazione di vigilanza: distribuzione per durata residua (data di riprezzamento) delle attivi-
tà e delle passività ﬁnanziarie per cassa e derivati ﬁnanziari
La presente tavola non è stata redatta poiché di seguito viene fornita un’analisi di sensitività al rischio di tasso di 
interesse basata su modelli interni ed altre metodologie.
2.  Portafoglio di negoziazione di vigilanza: distribuzione delle esposizioni in titoli di capitale e indici azionari per 
i principali Paesi del mercato di quotazione.
La presente tavola non è stata redatta poiché di seguito viene fornita un’analisi di sensitività al rischio di tasso di 
interesse basata su modelli interni ed altre metodologie.
543