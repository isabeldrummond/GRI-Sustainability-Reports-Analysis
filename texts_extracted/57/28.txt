Relazione sulla gestione
Stato avanzamento trasformazione in SpA 
Come noto, nel corso del 2016 la Banca aveva svolto tutte le attività previste per il processo di trasformazione, con-
formemente alle previsioni normative (Decreto Legge 3/2015 e Legge di conversione 33/2015) ed alle conseguenti 
disposizioni di attuazione contenute (9° aggiornamento della Circolare 285 della Banca d’Italia “Disposizioni di vigi-
lanza per le Banche”).
A conclusione delle suddette attività, nel mese di novembre 2016 si era provveduto alla convocazione dell’assem-
blea straordinaria dei soci, per i giorni 10 e 11 dicembre in prima e seconda convocazione.
Successivamente, in data 2 dicembre 2016, il Consiglio di Stato, pronunciandosi a fronte di alcuni dubbi di costituzio-
nalità della legge di riforma sulle “popolari” sollevati da vari azionisti ed associazioni di consumatori, aveva rilevato 
la “non infondatezza” dei dubbi stessi – in particolare per quanto concerne il tema della limitazione del diritto di 
recesso – sospendendo parzialmente gli effetti della citata circolare 285 - 9° aggiornamento della Banca d’Italia e 
rinviando la questione alle valutazioni della Corte Costituzionale. 
A fronte di tale pronunciamento e in considerazione della conseguente incertezza del quadro giuridico, la Banca 
aveva revocato la convocazione dell’assemblea, già ﬁssata per il 10 e 11 dicembre 2016, riconvocandola per il 26 e 
27 dicembre, ovvero entro il termine ultimo previsto per assumere la delibera di trasformazione.
Il 16 dicembre 2016, inoltre, in risposta a speciﬁca istanza avanzata da un’altra Popolare, il Consiglio di Stato aveva 
sospeso in via cautelare, con decreto, il termine ﬁssato per la trasformazione delle banche popolari in S.p.A., origina-
riamente ﬁssato come detto per il 27 dicembre 2016, ﬁno all’udienza della discussione sull’istanza cautelare, ﬁssata 
la camera di consiglio del 12 gennaio 2017.
In data 23 dicembre, poi, alla Banca era stata notiﬁcata un’ordinanza con la quale il Tribunale Ordinario delle Impre-
se di Bari, a seguito del ricorso di alcuni Soci effettuato ai sensi dell’articolo 700 c.p.c., aveva inibito lo svolgimento 
dell’assemblea. 
Il Consiglio di Amministrazione aveva conseguentemente proceduto alla revoca anche dell’assemblea che si sareb-
be dovuta tenere il 26 o 27 dicembre.
In data 13 gennaio 2017 è stata poi resa pubblica l’ordinanza con la quale il Consiglio di Stato ha disposto che il ter-
mine per la trasformazione delle banche popolari in società per azioni resta sospeso sino alla pubblicazione dell’ul-
teriore ordinanza che lo stesso Consiglio di Stato emetterà dopo il pronunciamento della Corte Costituzionale sulle 
questioni di legittimità sollevate sempre dal Consiglio e poi rimesse alla Corte medesima. 
In data 21 marzo 2018, i giudici della Corte Costituzionale, sulla base del comunicato emesso a valle della riunione, si 
sono pronunciati in merito alle tre questioni di legittimità sollevate dai ricorrenti attraverso il Consiglio di Stato, rite-
nendole infondate. In particolare, la Consulta ha confermato la sussistenza dei presupposti di necessità e di urgenza 
per il decreto legge, in quanto richiesto con una certa celerità anche da organismi internazionali come il Fondo Mo-
netario Internazionale e l’OCSE. Inoltre, secondo i giudici amministrativi la possibilità di limitare il rimborso in caso di 
recesso del socio, norma introdotta in attuazione di quella europea, non porta lesione al diritto di proprietà, dunque 
uno dei diritti individuali tutelati dalla Costituzione; decisione quest’ultima che nel bilanciamento degli interessi dei 
soci e della Banca premia la tenuta del patrimonio di vigilanza dell’istituto e quindi la stabilità del sistema. Inﬁne, i 
poteri normativi afﬁdati alla Banca d’Italia per limitare in tutto o in parte il diritto di recesso rientrano, secondo la 
Consulta, nei limiti consentiti dalla Costituzione. 
La Banca attende a questo punto il deposito della sentenza della Consulta, previsto per ﬁne aprile 2018, a seguito 
della quale il Consiglio di Stato dovrà convocare entro venti giorni un’udienza per decidere se prorogare o meno 
la misura cautelare adottata a ﬁne 2016 con la quale si congelava la decorrenza dei termini entro i quali indire le 
assemblee per la trasformazione.   
Si rammenta, inﬁne, che, alla luce di un quadro di ampia incertezza sulle tempistiche dei citati pronunciamenti, 
nonché sui possibili esiti, nel corso degli ultimi 9 mesi del 2017 la Banca ha avviato un percorso virtuoso durante 
il quale ha auto-generato capitale, reddito, liquidità pervenendo al 31 dicembre 2017 ad una situazione tecnica 
decisamente in miglioramento rispetto sia al pari epoca, sia al 30 giugno scorso. Tale percorso è stato inoltre carat-
terizzato dalla ricerca di modalità che potessero far pervenire la Banca alla trasformazione in SpA anche in assenza 
di pronunciamento positivo da parte della Corte Costituzionale, nel presupposto di voler perseguire tutte le linee di 
sviluppo necessarie al programmato rilancio industriale. Detto processo era purtroppo stato rallentato, a seguito 
delle vicende scaturite dai pronunciamenti di ﬁne 2016/inizio 2017 del Consiglio di Stato e, come conseguenza, in 
assenza della possibilità di incrementare la dotazione patrimoniale con nuovi apporti di capitale. La Banca ha ov-
viato a tali fattori negativi di natura endogena attraverso mirate azioni tattiche che hanno permesso alla Banca e al 
Gruppo di continuare ad operare in correntezza.
28