Nota Integrativa | Parte B | Informazioni sullo Stato Patrimoniale
del 19 maggio 2015, il Giudice ha rinviato la causa al 26 gennaio 2016 per la precisazione delle conclusioni. A 
detta udienza il Giudice ha disposto un semplice rinvio al 19 luglio 2016, udienza nella quale la causa è stata 
intrattenuta in decisione. Successivamente, il Tribunale di Bari, in composizione monocratica, con sentenza del 
28 novembre 2016, depositata in cancelleria il 24 gennaio 2017, ha condannato la Banca al pagamento dell’im-
porto di euro 4,7 milioni, oltre interessi legali dal 27 aprile 2007, nonché alla rifusione delle spese. La Banca ha 
proposto appello con contestuale deposito di istanza per ottenere la sospensione della provvisoria esecuzione 
della sentenza. La Corte d’Appello non ha sospeso la provvisoria esecutività della sentenza di I grado inaudita 
altera parte ed ha ﬁssato l’udienza di discussione per il 28 marzo 2017, poi differita al 4 aprile 2017. All’udienza 
di discussione la Corte ha rigettato la richiesta di sospensiva della sentenza impugnata. Per quanto riguarda il 
giudizio di merito, la prima udienza di comparizione è stata ﬁssata per il 23 maggio 2017. In tale sede, la Corte 
ha rinviato la causa all’udienza del 27 marzo 2018 per la precisazione delle conclusioni e, successivamente, al 5 
febbraio 2019 per il medesimo adempimento.
  Per il giudizio relativo al rapporto che intercorreva con la Banca, l’udienza per la precisazione delle conclusio-
ni, ﬁssata per il 26 settembre 2015, è stata rinviata al 19 aprile 2016. Per tale giudizio, in data 31 ottobre 2016 
il Tribunale di Bari, accogliendo parzialmente la domanda proposta nei confronti della Banca, ha condannato 
quest’ultima al pagamento della complessiva somma di Euro 4,4 milioni oltre interessi legali e spese. La Banca ha 
immediatamente proposto appello  ottenendo dalla Corte di Appello di Bari il provvedimento, concesso inaudita 
altera parte, con il quale è stata sospesa l’efﬁcacia esecutiva della sentenza di 1° grado. La comparizione delle 
parti è stata ﬁssata per il 14 febbraio 2017. Nel corso della predetta udienza si è tenuta la discussione per la 
conferma, ovvero per la modiﬁca e la revoca del citato provvedimento emesso inaudita altera parte. La Corte, in 
particolare, a scioglimento della riserva assunta ha sospeso l’efﬁcacia esecutiva della sentenza per un importo 
di euro 1,3 milioni circa. La Corte ha, inoltre, rinviato la causa all’udienza del 27 marzo 2018 per la precisazione 
delle conclusioni e, successivamente, al 5 febbraio 2019 per il medesimo adempimento.
  L’ammontare dell’accantonamento complessivo sui due giudizi risulta pari a circa 4 milioni di euro. Alla luce delle 
predette evoluzioni, non si ritiene, allo stato, di apportare alcun adeguamento all’accantonamento già esistente.
•  Nell’agosto del 2010 l’Ente Ecclesiastico Ospedale Generale Regionale “F. Miulli” (di seguito anche l’”Ente Eccle-
siastico” o il “Miulli”, attualmente in procedura concorsuale di concordato preventivo) aveva ceduto pro-solvendo 
alla Banca il credito vantato nei confronti dell’Istituto Nazionale Previdenza Sociale (INPS), pari a circa euro 32 
milioni oltre interessi, per rimborso degli sgravi contributivi richiesti dal Miulli ai sensi dell’articolo 18 del D.L. 
918/1968 (Sgravio di oneri sociali nel Mezzogiorno), previsti per le aziende industriali ed artigiane che impie-
gano dipendenti nel Mezzogiorno. La sussistenza di tali crediti, nell’ambito del contenzioso a suo tempo sorto 
tra l’INPS ed il Miulli, era stata dichiarata dal Tribunale di Bari con sentenza del 28 dicembre 2007 e confermata 
dalla Corte di Appello di Bari con provvedimento del 29 luglio 2010. La citata cessione garantiva un afﬁdamento 
di euro 3 milioni concesso dalla Banca all’Ente Ecclesiastico nonché ogni altro credito già in essere o che fosse 
sorto a favore della Banca verso il Miulli. Avverso il provvedimento della Corte di Appello di Bari l’INPS aveva 
proposto ricorso per Cassazione. Nelle more del giudizio di Cassazione, la Banca ed il Miulli avevano avviato 
una procedura esecutiva nei confronti dell’INPS da quest’ultimo opposta. Al riguardo, in data 20 marzo 2012, il 
Giudice dell’Esecuzione ha assegnato alla Banca la somma oggetto del credito pari ad euro 41,7 milioni. All’atto 
della ricezione, la Banca ha retrocesso detta somma al Miulli, mediante accredito sul conto intestato all’Ente 
Ecclesiastico, consentendo allo stesso Ente di estinguere la propria esposizione. In data 16 aprile 2012, la Corte 
di Cassazione, in accoglimento del ricorso dell’INPS, ha cassato la sentenza della Corte di Appello di Bari, dichia-
rando non dovute dall’INPS al Miulli le somme rivenienti dai crediti alla restituzione degli sgravi contributivi e di 
fatto sancendo la soccombenza del Miulli, ancorché manchi, nel dispositivo della sentenza della Suprema Corte, 
una formale condanna alla restituzione a carico del Miulli. Successivamente, in data 20 luglio 2012, l’INPS ha 
promosso nei confronti della Banca ricorso in riassunzione del giudizio di opposizione all’esecuzione, ﬁnalizzato 
ad ottenere la restituzione dell’importo versato alla Banca. A riprova della fondatezza delle ragioni della Banca, 
con sentenza emessa in data 13 maggio 2013, il Tribunale di Bari ha rigettato la domanda dell’INPS. L’INPS ha 
proposto appello avverso la sentenza del Tribunale di Bari del 13 maggio 2013, ma anche tale giudizio ha visto 
prevalere le ragioni della Banca. Per completezza d’informativa si segnala che il Miulli ha inoltre presentato ri-
corso per la revocazione della sentenza della Corte di Cassazione del 16 aprile 2012, contestando il mancato 
rinvio pregiudiziale alla Corte di Giustizia Europea e l’illegittimità della pronuncia della Cassazione sotto il proﬁlo 
comunitario. Tale ricorso è stato rigettato.
  Nel corso del 2016 l’INPS ha proposto ricorso per Cassazione avverso la sentenza della Corte di Appello di Bari 
che aveva confermato il provvedimento del Tribunale di Bari del 13 maggio 2013. La Banca ha tempestivamente 
notiﬁcato e depositato il controricorso ed ha notiﬁcato, altresì, il 2 gennaio 2017 un ricorso autonomo ex artt. 442 
e 414 c.p.c. davanti al Tribunale di Bari (Sez. Lavoro) ﬁnalizzato a chiedere l’accertamento negativo del credito 
asseritamente vantato dall’INPS nei confronti della Banca. Inoltre con predetto ricorso la Banca ha altresì richie-
sto che in via subordinata fosse dichiarato il diritto alla restituzione integrale da parte del Miulli delle somme che 
essa banca dovesse essere costretta a corrispondere all’INPS; sempre in via subordinata la Banca ha richiesto 
che il Tribunale accertasse la natura privilegiata del proprio credito eventuale nei confronti del Miulli. Tale ricorso, 
a seguito del mutamento del rito, è  ora pendente innanzi alla sezione civile del Tribunale di Bari e la prossima 
udienza è ﬁssata al 16 maggio 2018.
484