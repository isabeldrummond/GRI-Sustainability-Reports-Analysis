Relazione sulla gestione
•  servizi di welfare, che comprendono Circoli Culturali/Ricreativi Aziendali, condizioni di favore su spese e commis-
sioni bancarie, sui ﬁnanziamenti per l’acquisto della casa e sugli afﬁdamenti (in linea con le migliori condizioni di 
mercato);
•  borse di studio per i ﬁgli studenti dei dipendenti.
La Intranet aziendale e, in particolare, il portale “In Team” per tutti gli aspetti che riguardano le risorse umane, rap-
presentano le consolidate leve di coinvolgimento per diffondere e condividere gli obiettivi e le strategie aziendali 
rendendo trasparenti, tempestive ed accessibili al personale tutte le informazioni.
La sezione “job posting”, in particolare, favorisce l’offerta di nuove opportunità professionali interne al Gruppo con-
sentendo ai colleghi di candidarsi spontaneamente alle esigenze indicate dall’azienda. Il job posting ha favorito la 
valorizzazione della motivazione e delle competenze interne al Gruppo agevolando la mobilità e la valorizzazione 
del mercato interno del lavoro.
La Intranet aziendale, grazie ad un accesso e una navigazione semplice ed intuitiva, è lo strumento principe di inte-
razione tra le singole persone e l’azienda che fornisce un aggiornamento su ciò che accade all’interno e all’esterno 
della Banca (risultati di bilancio, operazioni straordinarie, novità organizzative, focus su singoli temi, progetti, inizia-
tive, sponsorizzazioni, eventi). 
Rilevanza viene data, inoltre, ai social che favoriscono l’interazione fra colleghi, la collaborazione, la condivisione di 
idee e la partecipazione alla vita aziendale.
2.2 Formazione
In un contesto fortemente regolamentato, competitivo, globalizzato e di generale debolezza dell’economia, in cui 
la conoscenza e la circolazione delle informazioni acquisisce particolare rilievo, la gestione e la valorizzazione del 
capitale umano ha assunto per la Banca Popolare di Bari un ruolo strategico.
Il contesto determina crescenti livelli di complessità e di concorrenza in termini di sistema di offerta; ne deriva che 
la capacità di lettura, analisi e soddisfazione dei bisogni dei clienti diviene per la Banca Popolare di Bari un fattore 
strategico da coniugare alla qualità, alle conoscenze ed alle competenze professionali messe in campo.
L’accesso diretto ai mercati ﬁnanziari aumenta, inoltre, l’esigenza della clientela di ricevere supporti tecnico-infor-
mativi in grado di accrescere le opportunità e, nel contempo, di limitare i rischi connessi principalmente all’assenza 
di competenze specialistiche adeguate. La capacità di supportare il cliente offrendo un adeguato livello qualitativo 
di servizio e di consulenza diviene, pertanto, un punto cruciale per consolidare ed espandere la clientela, anche in 
modo indipendente dalla dislocazione territoriale delle agenzie (la banca senza sportelli, ove si accede prevalente-
mente tramite internet e telefonia, diviene un ambito verso cui la Banca Popolare di Bari ha mosso i propri passi). 
Tali obiettivi vengono perseguiti con la revisione dei modelli organizzativi e l’attuazione di processi di sviluppo volti 
a rideﬁnire i contenuti attraverso cui esprimere la centralità del capitale umano.
Nel quadro sopra delineato, la formazione ha accompagnato i progetti di riassetto organizzativo e crescita della 
Banca, puntando, da un lato, sullo sviluppo delle competenze dei nuovi proﬁli professionali di rete deﬁniti con il 
processo di riorganizzazione commerciale, dall’altro, sull’allineamento organizzativo ed operativo richiesto a valle 
dell’acquisizione di una rete di sportelli provenienti da un altro gruppo bancario. In tale senso intesi, i processi for-
mativi operano sulla cultura della Banca, nell’ambito di un cambiamento strategico, quale chiave di sviluppo delle 
competenze distintive, dei comportamenti, degli orientamenti, delle motivazioni di fondo e valori diffusi e condivisi, 
in ottica di corporate identity (intesa quale collante interno e substrato professionale su cui allestire le iniziative volte 
ad affrontare le molteplici sﬁde provenienti dall’esterno dell’organizzazione).
Implementando i concetti sopra espressi, la Banca, a livello di Gruppo ed in linea con l’evolversi delle dinamiche di 
mercato, ha avviato una politica formativa diretta a sostenere i piani di sviluppo (deﬁnendo, peraltro, ﬁgure profes-
sionali con competenze sempre più articolate) e la progettazione formativa è indirizzata a promuovere le compe-
tenze di natura tecnica, gestionale e comportamentale delle ﬁgure professionali presenti, in coerenza con il Piano 
strategico aziendale. Le attività di addestramento sono state indirizzate all’acquisizione delle conoscenze delle 
nuove procedure informatiche.
Le diversiﬁcate iniziative formative, quindi, oltre all’aggiornamento e consolidamento delle competenze, hanno ri-
guardato anche il quadro e le novità normative, fortemente prescrittive, per coniugare la corretta applicazione delle 
norme operative e una adeguata osservanza delle indicazioni volte alla tutela degli interessi della clientela ai piani 
ed attività di sviluppo commerciale da realizzare. 
348