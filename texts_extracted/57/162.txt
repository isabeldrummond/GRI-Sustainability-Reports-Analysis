Nota Integrativa | Parte B | Informazioni sullo Stato Patrimoniale
Nei principi contabili internazionali, in generale, il veriﬁcarsi di un evento è considerato probabile se è più verosimile 
che si veriﬁchi rispetto al contrario (more likely than not), ossia se le probabilità di accadimento sono maggioritarie 
senza tuttavia fare riferimento alla misura dello scarto (IAS 37, par. 23). Di conseguenza se le possibilità di realiz-
zazione di un adeguato imponibile futuro sono almeno 50%+1 degli eventi, il test di probabilità deve considerarsi 
superato.
Lo stesso IAS 12, al paragrafo 37, stabilisce che “qualsiasi riduzione” di attività ﬁscali differite “deve essere stornata 
nella misura in cui diviene probabile che sia realizzabile reddito imponibile sufﬁciente”. Coerentemente, il principio 
dispone anche che “alla data di riferimento di ogni bilancio, l’entità effettua una nuova valutazione delle attività ﬁscali 
differite [precedentemente] non rilevate in bilancio” e “rileva un’attività ﬁscale differita precedentemente non rilevata 
se è divenuto probabile che un futuro reddito imponibile consentirà di recuperarla”.
Tenuto conto, inoltre, che nel nostro ordinamento le disposizioni ﬁscali non prevedono una scadenza per l’utilizzo 
delle DTA a deconto delle imposte in futuro dovute e la regolamentazione contabile, ai ﬁni dell’iscrizione nell’attivo 
del bilancio, non stabilisce vincoli temporali per il recupero delle DTA, è consentito non assumere a riferimento per 
le stime alcun orizzonte temporale prestabilito. Pertanto, si può ragionevolmente ritenere che l’impresa è sempre 
in condizione di recuperare, e dunque di iscrivere nel suo attivo, le DTA, a meno che non si trovi in una situazione di 
perdite non reversibile che necessariamente la condurrà al default. 
Ancora, sulla base della nozione di “more likely than not” prevista dai principi contabili, bisognerebbe che la proba-
bilità di default fosse superiore al 50% nell’orizzonte di recupero perché altrimenti lo scenario più probabile, cioè con 
una probabilità di accadimento superiore al 50%, sarebbe sempre l’integrale utilizzo delle DTA.
In considerazione di quanto sopra illustrato, la Banca ha effettuato il test di assorbimento delle DTA iscritte nel bi-
lancio al 31.12.2017 applicando un modello di analisi informato a criteri fondati sulla teoria economica e aderenti alle 
prescrizioni del principio contabile IAS 12, idoneo a consentirle di svolgere un test di “Probable proﬁts” sulla base di 
assunzioni razionali e il più possibile oggettive.
Come già precisato, l’implementazione del modello, nel consentire, in sostanza, una più aggiornata valutazione 
dell’importo delle DTA iscrivibili nell’attivo del bilancio individuale, risulta coerente con le analisi condotte negli eser-
cizi precedenti, confermandone ulteriormente i risultati, tra l’altro, comunicati nei relativi bilanci. 
Dal punto di vista pratico, il “Probable proﬁts test” ha avuto l’obiettivo di stimare i redditi imponibili attesi con un 
grado di probabilità superiore al 50% e misurarne la capienza per l’assorbimento delle DTA che l’azienda bancaria ha 
diritto di utilizzare. La stima della probabilità di assorbimento delle DTA consente, di conseguenza, di stabilire anche 
le probabilità circa i tempi di recupero.
L’analisi è stata condotta muovendo dalle proiezioni economico-ﬁnanziarie approvate dal CdA della Banca stimando, 
tra l’altro, un tasso di crescita medio annuo composto in linea con gli obiettivi di inﬂazione della BCE. 
Una volta stimata la serie di redditi imponibili attesi (e di imposte che ne derivano), al ﬁne di svolgere un’analisi di 
scenari probabilistici è stato utilizzato il metodo c.d. “Monte Carlo” la cui applicazione ha comportato la deﬁnizione di 
ulteriori parametri quali la “volatilità”, che misura l’incertezza dei futuri movimenti della grandezza oggetto di analisi, 
e un “intervallo di conﬁdenza” che consenta di individuare gli scenari di recupero integrale delle DTA la cui probabi-
lità di accadimento sia, conformemente al dettame dello IAS 12, more likely than not.
Sono state, conclusivamente, condotte le analisi di probabilità di assorbimento delle DTA iscritte nel bilancio al 
31.12.2017 simulando 10.000 differenti tassi di crescita annui del reddito imponibile estratti casualmente, tenuto 
conto di diversi livelli di volatilità.
Il test in esame non ha riguardato, invece, le DTA qualiﬁcate convertibili in crediti d’imposta, in quanto il predetto 
regime della trasformazione, garantito dall’opzione esercitata dalla Banca per il pagamento del canone annuo di ga-
ranzia ai sensi del decreto-legge 3 maggio 2016, n. 59, nel conferire certezza al recupero delle DTA in parola, incide 
sul citato test contemplato dallo IAS 12, rendendolo di fatto automaticamente soddisfatto. Tale circostanza è stata 
anche confermata dal documento congiunto Banca d’Italia/Ivass/Consob n. 5 del 15/05/2012.
Conclusivamente, l’analisi di probabilità ha evidenziato quanto segue:
-  in assenza di volatilità, la Banca recupererebbe per intero le DTA Ires entro l’anno 2032;
-  nel caso di scenario con volatilità del 9%, le DTA Ires sarebbero recuperate integralmente entro il 2032 con una 
probabilità superiore al 50%;
-  in uno scenario di stress con volatilità del 18%, si stima che i tempi di assorbimento si allungherebbero a oltre il 
2040.
162