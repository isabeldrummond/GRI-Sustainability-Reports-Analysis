Relazione sulla gestione
Tutti gli incaricati del trattamento di dati personali sono sensibilizzati all’adozione di elevate misure di sicurezza, 
come previsto da speciﬁche policy e normative interne dedicate alla sicurezza informatica; inoltre sono previste 
policy che disciplinano l’utilizzo delle risorse informatiche aziendali, con particolare riguardo all’uso delle postazioni 
di lavoro e dei dispositivi mobili, di Internet e della posta elettronica aziendale.
Il sistema informativo è dotato di una serie di controlli interni per rilevare eventuali comportamenti anomali non con-
sentiti. Tali veriﬁche sono eseguite nel continuo con l’utilizzo di strumenti informatici che permettono di intercettare 
e bloccare precauzionalmente l’operatività in presenza di comportamenti anomali.
Nell’ultimo anno, inoltre, sono state portate avanti importanti progettualità sulla messa in opera del modello di 
rischio informatico, in coerenza con i requisiti deﬁniti nella Circolare n. 285 del 17 dicembre 2013, con particolare 
riferimento al Capitolo 4 “Il Sistema Informativo” – Sezione III “L’analisi del rischio informatico”, la Banca ha adottato 
una metodologia di analisi e mitigazione conforme allo standard di riferimento internazionale “Cobit 5 for Risk”.
Inoltre, periodicamente la Funzione ICT, con l’ausilio di società fortemente specializzate, effettua speciﬁci test per 
misurare il livello di sicurezza della propria infrastruttura tecnologica, al ﬁne di rilevare potenziali vulnerabilità in 
modo da applicare le azioni di remedy per innalzare il livello di sicurezza dell’intera infrastruttura.
3.5 Innovazione
All’interno di un contesto bancario in progressivo e costante sviluppo, caratterizzato da una digitalizzazione sempre 
più pervasiva che sta rimodellando il settore, il Gruppo ha proseguito il proprio percorso evolutivo con investimenti 
mirati, per oltre 2 Milioni di Euro nel 2017, nello sviluppo del proprio modello multicanale, in un’ottica di miglioramen-
to della customer experience ed anche al ﬁne di incrementare la propria capacità commerciale e ridurre il cost to 
serve. A tal ﬁne, si sono poste le basi per un reshaping più ampio della proposta commerciale in modo da soddisfare 
essenzialmente i seguenti elementi a supporto della relazione con il Cliente:
•  Personalizzazione: sviluppando strumenti innovativi che supportino i Clienti (lancio del nuovo Internet e Mobile 
Banking, ricco di nuove funzionalità e progettato per efﬁcientare la customer experience del Cliente)
•  Aspettative: arricchendo l’offerta digitale del Gruppo, aumentando il parco prodotti vendibili direttamente online
•  Empatia: rafforzando i portali ufﬁciali (siti del Gruppo) che sono diventanti la cassa di risonanza istituzionale del 
Gruppo e che contribuiscono anche all’attività di lead generation a livello commerciale 
•  Tempo ed impegno: progettando iniziative di incentivo all’utilizzo delle Aree self service e degli ATM.
L’insieme di tali attività ha trovato riscontro sia nei dati relativi alla penetrazione del servizio di Home Banking, che 
è aumentato nell’ultimo anno del 5% circa tra i Clienti del Gruppo, sia dal grado di remotizzazione delle operazioni 
bancarie (rapporto fra le operazioni da canale remoto e il totale delle operazioni del Cliente) che attualmente è pari 
a ~70%, in media con il trend registrato tra i principali istituti bancari italiani. 
Inoltre la Banca sta affrontando con proattività le evoluzioni nel mondo dei pagamenti, in particolare ha ﬁnalizzato 
importanti scelte, in termini di posizionamento strategico, introducendo innovative modalità di mobile payments sia 
in ambito P2B (Person to Business) con il consolidamento della partnership Satispay, sia in ambito P2P (Person to 
Person) con l’introduzione della nuova applicazione mobile Mi@ della Banca e l’ampliamento del catalogo servizi di 
pagamento con la soluzione Apple pay.
3.6 Reclami
Nell’attuale contesto di riferimento del settore bancario, la corretta gestione dei reclami assume una crescente ri-
levanza, contribuendo, tra l’altro, al perseguimento di una pluralità di obiettivi aziendali, quali il mantenimento di un 
rapporto di ﬁducia del cliente nei confronti della Banca, l’identiﬁcazione di eventuali criticità nelle caratteristiche dei 
prodotti e dei servizi offerti o nelle modalità di vendita, la riduzione del contenzioso.
La Banca Popolare di Bari ha istituito da tempo, nell’ambito della Funzione Compliance e Antiriciclaggio, un’unità 
organizzativa autonoma che assolve a tutti gli adempimenti in ordine alla gestione dei reclami e delle contestazioni 
della clientela.
In quest’ottica, sono condotte speciﬁche attività di analisi dei reclami volte sia a fornire un riscontro tempestivo e 
puntuale ai clienti, sia a rilevare eventuali criticità operative ed a sensibilizzare le strutture organizzative di business 
(centrali e periferiche) alla correttezza e trasparenza nelle relazioni con la clientela.
362