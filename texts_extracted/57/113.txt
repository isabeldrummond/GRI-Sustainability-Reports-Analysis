Bilancio Individuale 2017
Accesso agli Ufﬁci Direzionali della Banca Popolare di Bari
In data 15 dicembre 2016, come già reso noto nel bilancio 2016, la Banca è stata oggetto di perquisizione e seque-
stro nelle proprie sedi site in Bari, sulla base di speciﬁca delega della Procura della Repubblica presso il Tribunale 
di Bari. La Banca ha fornito il massimo supporto agli organi inquirenti e conferma la piena correttezza del proprio 
operato e dei propri esponenti aziendali, nonché, in linea con quanto già posto in essere, garantisce la più ampia 
collaborazione per ogni approfondimento.
Alla data di redazione della presente informativa, il procedimento è oggetto di proroga delle indagini nei riguardi di 
alcuni esponenti e dirigenti della Banca.
Perquisizione informatica e sequestro connessi a procedimento penale presso il Tribunale Ordinario di Milano
Nelle date del 21 e 22 giugno 2017, Banca Popolare di Bari e Cassa di Risparmio di Orvieto sono state oggetto di 
perquisizione informatica e sequestro dei sistemi informatici e/o di telecomunicazione (ai sensi dell’art. 247, comma 
1 bis, e seg. c.p.p.) nelle proprie sedi legali ed amministrative site in Bari, da parte degli Ufﬁciali di Polizia Giudiziaria 
della Guardia di Finanza, Nucleo Polizia Tributaria di Bari, sulla base di speciﬁca delega della Procura della Repub-
blica presso il Tribunale di Milano, presso il quale pende il procedimento penale n. 26639/16 R.G.N.R. Mod. 44. Le 
motivazioni attengono ad un presunto reato di concorso in truffa connesso all’attività di segnalazione e promozione, 
presso gli sportelli bancari di numerose banche in Italia (tra le quali la Banca), di attività di vendita di diamanti da 
parte di società terze operanti in tale settore. Non risultano, allo stato, indagati esponenti delle società del Gruppo.
Proroga delle indagini preliminari ad esponenti aziendali 
In data 5 luglio 2017 è stato notiﬁcato un avviso di proroga delle indagini preliminari dal quale si è appreso che alcuni 
esponenti aziendali della Banca Popolare di Bari sono indagati per una serie di fattispecie di reato, in relazione ad 
un procedimento penale avviato dalla Procura della Repubblica di Bari. 
Trattandosi di un avviso dovuto in presenza di una situazione di proroga delle indagini, tale atto della Procura ha la 
forma cd. “nuda” in quanto le fattispecie di reato astrattamente indicate non richiamano la contestazione di speciﬁci 
fatti; di conseguenza, gli stessi non sono noti ai destinatari dell’atto, così come non è desumibile dallo stesso quale 
sia stata la “notitia criminis” e, dunque, la genesi delle indagini. 
Tra l’altro, detta vicenda è stata riportata da articoli di stampa pubblicati in data 30 agosto 2017, riportanti infor-
mazioni non conosciute dai destinatari della comunicazione di proroga delle indagini in quanto non contenute nel 
documento loro consegnato. Dalle fonti di stampa si è appreso che l’indagine nascerebbe da una denuncia per pre-
sunte irregolarità nei bilanci e maltrattamenti, presentata da un ex dirigente licenziato per giusta causa e successi-
vamente denunciato dalla Banca per estorsione. Sui fatti sono state informate le Autorità di Vigilanza e la Banca ha 
ribadito di aver sempre operato con assoluta correttezza e nel pieno rispetto della normativa applicabile.
A tanto deve aggiungersi che in data 15 marzo 2018 il Giudice per le indagini preliminari ha disposto l’archiviazione 
del procedimento con riferimento all’ipotesi di reato ex art.416 c.p. contestata agli esponenti della Banca.
Il decreto di archiviazione è stato emesso a seguito della richiesta avanzata, in data 22 febbraio 2018 dal Procura-
tore Aggiunto della Repubblica di Bari il quale, sulla base di una memoria difensiva presentata in data 17 novembre 
2017, ha ritenuto che “non siano stati acquisiti elementi idonei a ritenere la conﬁgurabilità accusatoria del reato 
associativo, neppure in via astratta”.
IFRS9 “Strumenti ﬁnanziari”
Il 24 luglio 2014 lo IASB ha pubblicato la versione ﬁnale dell’IFRS9 “Strumenti Finanziari” che sostituisce lo IAS 39. 
Tale standard contabile internazionale non disciplina gli aspetti connessi al cd. macro-hedging, per il quale lo IASB 
ha deciso di intraprendere un progetto autonomo.
Il principio è stato omologato dalla Commissione Europea in data 22 settembre 2016 con Regolamento n 2016/2067 
e dovrà trovare applicazione obbligatoriamente a partire dall’1 gennaio 2018.
Nel corso del 2017 la Banca ha svolto un’analisi dettagliata sugli impatti di tutti gli aspetti trattati dall’IFRS 9. 
Tale analisi si è basata sulle informazioni disponibili e potrebbe essere soggetta a cambiamenti a seguito di ulteriori 
informazioni che diverranno disponibili nel corso del 2018, quando la Banca adotterà l’IFRS9. 
Complessivamente, non si prevedono impatti signiﬁcativi sulla situazione patrimoniale/ﬁnanziaria e sul patrimonio 
netto, ad eccezione degli effetti dell’applicazione dei requisiti previsti dall’IFRS9 in tema di perdite di valore (impair-
113