Relazione sulla gestione
o atti di ospitalità non conformi agli usi o alle correnti consuetudini, deve informare il suo superiore diretto, il quale 
deciderà sull’eventuale restituzione o su ogni altro più opportuno intervento.
Ogni dipendente cura le proprie competenze e professionalità, arricchendole con l’esperienza e la collaborazione 
dei colleghi; assume un atteggiamento costruttivo e propositivo, stimolando la crescita professionale dei propri 
collaboratori.
L’attività di ogni dipendente e delle funzioni aziendali e strutture operative, di direzione e della rete commerciale, 
deve essere improntata alla massima collaborazione al ﬁne di ottimizzare la soddisfazione della Clientela. I dirigenti, 
in particolare, sono tenuti, nel rispetto dei principi di sana e prudente gestione, a proporre ed a realizzare program-
mi che accrescano i valori patrimoniali del Gruppo, massimizzino il rendimento dell’investimento degli azionisti e 
salvaguardino gli interessi di lungo periodo di tutti i dipendenti.
Le decisioni assunte da ciascuno si basano su principi di sana e prudente gestione, valutando in modo oculato i ri-
schi potenziali, nella consapevolezza che le scelte personali di ciascuno contribuiscono al raggiungimento di positivi 
risultati aziendali.
Tutti i soggetti che agiscono in nome e/o per conto del Gruppo devono osservare con particolare attenzione e rigore 
le norme di Legge ed i regolamenti riguardanti la fabbricazione, la movimentazione ed il trasferimento di denaro, 
valori bollati, titoli di qualsiasi natura e carte ﬁligranate. Tutti i soggetti che agiscono in nome e/o per conto del Grup-
po, ivi compresi i collaboratori, devono rispettare gli obblighi di segnalazione e comunicazione previsti in materia 
di contrasto ﬁnanziario al terrorismo e all’eversione dell’ordine democratico, nonché tutti gli obblighi concernenti la 
tutela della collettività dai fenomeni del riciclaggio.
Tutti gli Amministratori, i Dipendenti ed i Collaboratori, ivi compresi i consulenti esterni, a qualsiasi titolo coinvolti 
nelle attività di formazione e controllo del bilancio, sono tenuti al rispetto delle norme anche regolamentari inerenti 
la veridicità e la chiarezza dei dati e delle valutazioni.
Tutti gli organi amministrativi devono fornire la massima e tempestiva collaborazione a tutti gli organismi di control-
lo, che legittimamente chiedano loro informazioni e documentazioni circa l’amministrazione della Capogruppo e/o 
delle Società.
È fatto obbligo di segnalare all’Organismo di Vigilanza ex D.Lgs. 231/2001 – direttamente ovvero per il tramite dei 
propri superiori gerarchici e/o della Funzione Internal Audit – eventuali istruzioni ricevute e ritenute contrastanti con 
la Legge, la normativa interna o il Codice Etico.
Qualora l’ordine ritenuto illegittimo fosse impartito dal Responsabile della Struttura/Funzione di appartenenza, la 
segnalazione va indirizzata all’Organismo di Vigilanza, eventualmente per il tramite della Funzione Internal Audit, 
nelle modalità di seguito indicate.
È fatto altresì obbligo, al personale dipendente ed ai collaboratori a qualsiasi titolo, di segnalare – direttamente 
ovvero per il tramite dei propri superiori gerarchici e/o della Funzione Internal Audit – all’Organismo di Vigilanza 
ex D.Lgs. 231/2001 qualsiasi fatto che a loro giudizio possa costituire violazione di legge del quale vengano a co-
noscenza in occasione o dipendenza del rapporto di lavoro e/o collaborazione. Il Gruppo interpreta il proprio ruolo 
imprenditoriale sia nella tutela delle condizioni di lavoro sia nella protezione dell’integrità psico-ﬁsica del lavoratore, 
nel rispetto della sua libertà morale, evitando che questi subisca illeciti condizionamenti o indebiti disagi.
Tutti i dipendenti, dirigenti e collaboratori devono ad ogni livello collaborare a mantenere in azienda un clima di 
reciproco rispetto della dignità, dell’onore e della reputazione di ciascuno; deve essere evitata ogni forma di discri-
minazione ed, in particolare, qualsiasi discriminazione basata su razza, nazionalità, sesso, età, aspetto e invalidità 
ﬁsiche, preferenze sessuali, opinioni politiche, orientamenti ﬁlosoﬁci e convinzioni religiose.
Il Gruppo interverrà per impedire atteggiamenti interpersonali ingiuriosi, diffamatori o comunque lesivi dei principi 
e valori affermati nel Codice Etico.
Il Gruppo esige che nelle relazioni di lavoro interne ed esterne non venga dato luogo a molestie sessuali, intendendo 
come tali, tra l’altro:
-  la subordinazione di determinazioni di rilevanza per la vita lavorativa del destinatario alla concessione di favori 
sessuali;
-  le proposte di relazioni interpersonali private, condotte nonostante un espresso o ragionevolmente evidente 
non gradimento, che abbiano la capacità, in relazione alla speciﬁcità della situazione, di turbare la serenità del 
destinatario con obbiettive implicazioni sulla sua espressione lavorativa; 
352