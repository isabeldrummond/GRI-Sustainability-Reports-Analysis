Relazione sulla gestione
•  proﬁlo imprenditoriale/direzionale: esercizio di attività di amministrazione o di controllo ovvero compiti direttivi 
presso imprese;
•  proﬁlo bancario/ﬁnanziario: esercizio di attività professionali in materia attinente al settore creditizio, ﬁnanziario, 
mobiliare, assicurativo o comunque funzionali all’attività della banca;
•  proﬁlo giuridico/economico: esercizio di attività d’insegnamento universitario in materie giuridiche o economi-
che;
•  proﬁlo pubblico-amministrativo: esercizio di funzioni amministrative o dirigenziali presso enti pubblici o pubbli-
che amministrazioni aventi attinenza con il settore creditizio, ﬁnanziario, mobiliare o assicurativo ovvero presso 
enti pubblici o pubbliche amministrazioni che non hanno attinenza con i predetti settori purché le funzioni com-
portino la gestione di risorse economico ﬁnanziarie.
Requisiti anagraﬁci
Gli organi sociali stabiliscono obiettivi in termini di età media dei propri componenti, tale da garantire una diversiﬁ-
cazione in termini di requisiti anagraﬁci.
La composizione degli organi sociali, pertanto, mira al raggiungimento ed al mantenimento nel tempo degli obiettivi 
anagraﬁci deﬁniti.
Diversità di genere
La Legge 12 luglio 2011 n. 120 ha introdotto il criterio delle quote di genere ed ha imposto alle società quotate e alle 
società a controllo pubblico, che nel Consiglio di Amministrazione il genere meno rappresentato ottenga almeno 
un terzo degli amministratori eletti. 
La Banca Popolare di Bari, appartiene alla categoria degli “Emittenti strumenti ﬁnanziari diffusi tra il pubblico” ai 
sensi dell’art. 116 del TUF e non è soggetta a tale vincolo. 
La Banca d’Italia nelle sue disposizioni di Vigilanza ha stabilito che il Consiglio, con il supporto del Comitato Nomine, 
ﬁssi un obiettivo in termini di quota di genere meno rappresentato e predisponga un piano per raggiungere la quota 
stabilita. 
La Banca d’Italia, in un recente studio ha osservato che “la presenza di donne nei consigli di amministrazione delle 
banche è positivamente correlata con l’utilizzo di sistemi di controllo più rigorosi che accrescono l’efﬁcienza opera-
tiva delle banche e ne possono ridurre la rischiosità”.
Il Consiglio di Amministrazione della Banca Popolare di Bari si è impegnato a deﬁnire l’obiettivo per la quota meno 
rappresentata e la pianiﬁcazione temporale per raggiungerla, a conclusione del processo di trasformazione in s.p.a. 
della banca, da avviarsi a seguito della pronuncia della Corte di Legittimità.
1.4 Comitati 
Il Gruppo Banca Popolare di Bari, a presidio dei processi strategici, gestionali e di controllo, prevede la signiﬁcativa 
presenza di “Strutture di integrazione e coordinamento”, individuate nei Comitati, aventi signiﬁcativa rilevanza per la 
conduzione del Gruppo e delle singole Partecipate.
I Comitati di Gruppo sono tutti quelli che, oltre a trattare materie speciﬁche della Banca Popolare di Bari (Capogrup-
po), hanno la facoltà di intervenire su materie di Gruppo con la partecipazione qualiﬁcata di referenti delle singole 
Partecipate. 
I componenti dei Comitati devono essere dotati delle competenze e della professionalità necessarie per l’esercizio 
delle responsabilità a essi attribuite.
I Comitati improntano l’esercizio dei propri compiti a principi di autonomia e di indipendenza. 
336