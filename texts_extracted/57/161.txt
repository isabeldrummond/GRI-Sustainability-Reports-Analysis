Bilancio Individuale 2017
(cid:20)(cid:22)(cid:17)(cid:26)(cid:3)(cid:36)(cid:79)(cid:87)(cid:85)(cid:72)(cid:3)(cid:76)(cid:81)(cid:73)(cid:82)(cid:85)(cid:80)(cid:68)(cid:93)(cid:76)(cid:82)(cid:81)(cid:76)
Probability test ai sensi dello IAS 12 sulla ﬁscalità differita
La Banca presenta nel proprio Attivo di Stato Patrimoniale attività ﬁscali per imposte anticipate (DTA) pari a com-
plessivi euro 435,6 milioni. Di queste, euro 159 milioni rientrano nell’ambito di applicazione della L. 214/2011 e, 
pertanto, sono considerate DTA “qualiﬁcate”, mentre euro 118,5 milioni si riferiscono alle perdite ﬁscali riportabili in 
compensazione dai redditi dei futuri esercizi, senza limiti temporali.
L’iscrizione di tali DTA è stata effettuata previa veriﬁca dell’esistenza di redditi imponibili futuri capienti ai ﬁni del 
riassorbimento delle stesse (c.d. Probability Test).
In tale veriﬁca si è tenuto conto di talune disposizioni dell’ordinamento ﬁscale italiano che impattano sulla valutazio-
ne in questione. Si tratta, in particolare:
-  dell’articolo 2, commi da 55 a 59 del D.L. n. 225/2010, successivamente modiﬁcato dall’art. 9, D.L. 201/2011, con-
vertito nella Legge 214/2011, che prevede l’obbligo per gli intermediari ﬁnanziari, in caso di perdita civilistica e/o 
ﬁscale, di conversione in crediti di imposta delle DTA Ires ed Irap (ovvero dei relativi reversal nel caso di perdita 
ﬁscale) relative agli avviamenti, alle altre immobilizzazioni immateriali e alle rettiﬁche su crediti (c.d. “DTA qualiﬁ-
cate”);
-  dell’art. 84 del TUIR che dispone la riportabilità a nuovo delle perdite ﬁscali Ires senza limiti temporali;
-  dell’art. 1, comma 4, del D.l. 06/12/2011, n. 201, convertito con modiﬁcazioni dalla Legge 214/2011, ai sensi del 
quale l’eccedenza ACE non utilizzata nel periodo è riportata a nuovo senza limiti temporali ovvero, in alternativa, 
può essere trasformata in credito d’imposta da utilizzare in compensazione dell’Irap dovuta in cinque rate an-
nuali.
In relazione al Probability Test per l’esercizio 2017, la Banca ha apportato taluni miglioramenti alla metodologia 
utilizzata per la veriﬁca della capacità di assorbimento delle DTA, necessari alla luce delle importanti perdite ﬁscali 
registrate negli ultimi anni che rivengono essenzialmente dall’operazione di acquisizione con successiva incorpo-
razione del Gruppo Tercas, nonché degli impatti ﬁscali che deriveranno dall’applicazione del principio contabile 
internazionale IFRS 9. 
La migliore deﬁnizione dell’approccio metodologico al probability test si è resa quanto mai opportuna anche tenuto 
conto della complessa congiuntura economica che continua a vivere il settore creditizio e ﬁnanziario e della cre-
scente attenzione rivolta dall’ESMA (Autorità europea degli strumenti ﬁnanziari e dei mercati) sul tema delle DTA dal 
punto di vista regolamentare.
Con particolare riferimento al tema delle perdite ﬁscali, il paragrafo 35 dello IAS 12 dispone che “i requisiti per la 
rilevazione di attività ﬁscali differite derivanti dal riporto a nuovo di perdite ﬁscali … non utilizzate sono i medesimi 
applicabili alla rilevazione di attività ﬁscali differite derivanti da differenze temporanee deducibili” e consistono nella 
circostanza che sia probabile l’esistenza in futuro di un reddito imponibile a fronte del quale utilizzare le DTA per 
ridurre i pagamenti di imposte. La norma contabile impone, tuttavia, al redattore del bilancio di adottare un parti-
colare scrupolo nell’analisi qualora vi siano perdite ﬁscali non utilizzate, la cui esistenza “è un indicatore signiﬁcativo 
del fatto che potrebbe non essere disponibile un reddito imponibile futuro”.
Nella valutazione della “probabilità che sarà disponibile un reddito imponibile a fronte del quale le perdite ﬁscali … 
non utilizzate possano essere utilizzate” occorre considerare: 
a)  “se l’entità abbia differenze temporanee imponibili sufﬁcienti … che si tradurranno in importi imponibili a fronte 
dei quali le perdite ﬁscali … non utilizzate possano essere utilizzate prima della loro scadenza; 
b)  se è probabile che l’entità abbia redditi imponibili prima della scadenza delle perdite ﬁscali … non utilizzate; 
c)  se le perdite ﬁscali non utilizzate derivino da cause identiﬁcabili che è improbabile che si ripetano; 
d)  se l’entità disponga di una pianiﬁcazione ﬁscale … in base alla quale si avrà reddito imponibile nell’esercizio nel 
quale potranno essere utilizzate le perdite ﬁscali” 
Se i presupposti sopra indicati non sono soddisfatti, le DTA non vengono rilevate. A questo ﬁne, l’ammontare delle 
imposte anticipate iscritto in bilancio deve essere sottoposto a test di assorbimento per veriﬁcare che sussista una 
ragionevole certezza di conseguire in futuro redditi imponibili ﬁscali e quindi la possibilità di recuperare le imposte 
anticipate. In particolare, il principio contabile citato prevede che “l’entità deve ridurre il valore contabile di un’attività 
ﬁscale differita se non è più probabile che sia realizzabile un reddito imponibile sufﬁciente per consentire l’utilizzo del 
beneﬁcio di parte o tutta quell’attività ﬁscale differita”.
161