Relazione sulla gestione
condo le speciﬁcità previste dalla Società di appartenenza, usufruisce inoltre di agevolazioni riguardanti i servizi 
bancari, copertura rischio morte e le coperture assicurative. Per speciﬁche esigenze lavorative possono inﬁne 
essere attribuiti beneﬁt riconosciuti a livello individuale quali alloggi e/o autovetture (queste ultime assegnate 
sulla base del regolamento interno di riferimento o di speciﬁche previsioni contrattuali).
2)  Un’eventuale componente variabile di remunerazione, così composta:
-  eventuale erogazione prevista per tutto il personale dipendente dal Contratto Nazionale del Credito per la com-
ponente variabile connessa ai risultati economici e/o a speciﬁci obiettivi (art. 48 CCNL – premio aziendale). I 
criteri e le modalità per la determinazione e l’erogazione di tale remunerazione sono oggetto di informazione, 
confronto e/o negoziazione con le Parti Sociali;
-  eventuale bonus commisurato alla valutazione del raggiungimento di obiettivi di performance annuale in caso di 
attivazione MBO per il personale più rilevante;
-  eventuali interventi una tantum e di retention di carattere eccezionale e di natura premiante declinati in corso 
d’anno per il personale più rilevante e per le risorse identiﬁcate in base al grado di responsabilità, ﬁnalizzati a so-
stenere la motivazione, a trattenere le stesse per l’attuazione del piano industriale e a premiare la professionalità 
e l’impegno individuale profuso con riguardo, in particolare, a progetti rilevanti e/o strategici. Tali compensi sono 
subordinati a condizione che ricorrano indicatori positivi di adeguatezza preventivamente ﬁssati;
-  sistema incentivante (Performance Management) per il restante personale orientato al perseguimento degli 
obiettivi strategici;
-  premi (in beni o beneﬁt) dal valore marginale, associati a contest;
-  eventuali erogazioni corrisposte in via eccezionale al personale neo-assunto, limitatamente al primo anno di 
impiego (c.d. welcome bonus);
-  eventuali erogazioni a fronte di patti di non concorrenza, corrisposte alla cessazione del rapporto di lavoro.
L’attivazione del sistema annuale è subordinata al raggiungimento di condizioni “cancello” (cd. entry gates) a livello 
di Gruppo, correlati a requisiti di redditività, ratios patrimoniali ed indicatori regolamentari di liquidità almeno pari 
alle soglie di risk tolerance deﬁnite dal Risk Appetite Framework. I livelli minimi previsti per tali condizioni sono for-
malizzati in sede di Comitato Remunerazioni, sentito il parere del Risk Management, e comunicati ex-ante ai desti-
natari del sistema obiettivi, ferma restando l’eventuale evoluzione regolamentare in tal senso.
Tutte le remunerazioni di natura variabile sono soggette a differimenti, malus e claw-back.
Tutti gli interventi sulla remunerazione, anche se non espressamente indicati ai punti 1) e 2), sono attuati in subor-
dine all’approvazione preventiva, sia nel merito, sia in termini economici, da parte dell’Amministratore Delegato e, in 
ogni caso, in attuazione delle linee guida stabilite dal Consiglio di Amministrazione della Capogruppo, che ne veriﬁca 
la conformità con le disposizioni tempo per tempo vigenti.
Di norma, salvo diversa previsione contenuta nel relativo contratto di lavoro individuale, il personale dipendente del 
Gruppo non percepisce compensi per incarichi ricoperti per designazione del medesimo Gruppo in Organi Sociali di 
Società controllate e/o partecipate.
Si riporta di seguito la remunerazione media suddivisa per categoria:
31/12/17 31/12/16
Retribuzione media
Uomini Donne Totale Uomini Donne Totale
Dirigenti          176.011                   -          176.011         1 73.383                 173.383
Quadri direttivi           6 0.681             5 3.326           5 8.831           6 0.546                   53.294                   58.735
Aree professionali           3 7.767             3 7.224           3 7.507           3 7.137                   36.743                   36.951
La minore retribuzione delle donne per i Quadri direttivi e per le Aree Professionali è da imputare al maggior ricorso 
alle forme di part time rispetto agli uomini. 
354