Bilancio Individuale 2017
Parte A.2 – PARTE RELATIVA ALLE PRINCIPALI VOCI DI BILANCIO
Sezione 1 - Attività ﬁnanziarie detenute per la negoziazione
Criteri di classiﬁcazione
In questa categoria sono comprese le attività ﬁnanziarie detenute principalmente con lo scopo di trarre proﬁtto 
dalle ﬂuttuazioni a breve termine del prezzo. In particolare un’attività ﬁnanziaria è classiﬁcata come posseduta per 
essere negoziata se, indipendentemente dal motivo per cui è stata acquistata, è parte di un portafoglio per cui vi 
è evidenza di una recente ed effettiva strategia rivolta all’ottenimento di un proﬁtto nel breve periodo. In questa 
categoria sono inclusi esclusivamente titoli di debito e di capitale ed il valore positivo di tutti i derivati ad eccezione 
di quelli designati come efﬁcaci strumenti di copertura.
Il derivato è uno strumento ﬁnanziario o un altro contratto avente tutte e tre le seguenti caratteristiche:
1)  il suo valore cambia in risposta ai cambiamenti di uno speciﬁco tasso di interesse, del prezzo di uno strumento 
ﬁnanziario, del prezzo di una merce, del tasso di cambio di una valuta estera, di un indice di prezzi o tassi, di un 
rating creditizio o di altre variabili;
2)  non richiede un investimento netto iniziale o richiede un investimento netto iniziale inferiore a quello che sareb-
be richiesto da altri tipi di contratti da cui ci si possono aspettare risposte simili al variare dei fattori di mercato;
3)  sarà regolato ad una data futura. 
In tale categoria rientrano i contratti a termine su valute, i contratti di swap, i contratti future su valute, interessi o 
titoli di stato, le opzioni su valute, su interessi o su titoli di stato e i contratti derivati creditizi.
Fra i contratti derivati sono inclusi quelli incorporati in strumenti ﬁnanziari complessi che sono oggetto di rilevazione 
separata in quanto:
•  le caratteristiche economiche ed i rischi del derivato incorporato non sono strettamente correlati alle caratteri-
stiche economiche ed ai rischi del contratto primario;
•  gli strumenti incorporati, anche se separati, soddisfano la deﬁnizione di derivato; 
•  gli strumenti ibridi cui appartengono non sono valutati al fair value con imputazione al conto economico delle 
variazioni di valore.
I derivati sono inclusi tra le attività quando il loro fair value è positivo e tra le passività quando è negativo.
Criteri d’iscrizione
L’iscrizione iniziale delle attività ﬁnanziarie avviene alla data di regolamento (settlement date) se le stesse sono re-
golate con tempistiche previste dalla prassi di mercato (regular way), altrimenti si fa riferimento alla data di contrat-
tazione (trade date). Le attività ﬁnanziarie detenute per la negoziazione sono contabilizzate inizialmente al fair value 
senza considerare i costi o proventi di transazione direttamente attribuibili allo strumento stesso.
Criteri di valutazione e rilevazione delle componenti reddituali
In seguito all’iscrizione iniziale le attività ﬁnanziarie detenute per la negoziazione sono valorizzate al fair value, ad 
eccezione degli strumenti rappresentativi di capitale non quotati in un mercato attivo, mantenuti al costo, qualora il 
fair value non possa essere determinato in modo attendibile. In quest’ultimo caso viene periodicamente valutata la 
presenza di indicatori di impairment. Nel caso in cui il fair value di un’attività ﬁnanziaria diventi negativo, tale attività 
è contabilizzata come passività ﬁnanziaria.
Il fair value degli investimenti quotati in mercati attivi è determinato con riferimento a tali quotazioni di mercato. Per 
gli investimenti per i quali non è disponibile la quotazione in un mercato attivo il fair value è determinato utilizzando 
metodi di stima e modelli valutativi che tengono conto di tutti i fattori di rischio correlati agli strumenti e che sono 
basati su dati rilevabili sul mercato. Tali tecniche possono considerare i prezzi rilevati per recenti transazioni simili 
concluse a condizioni di mercato, ﬂussi di cassa scontati, modelli di determinazione del prezzo di opzioni ed altre 
tecniche comunemente utilizzate dagli operatori di mercato.
Gli utili e le perdite realizzati sulla cessione o sul rimborso e gli utili e le perdite non realizzati derivanti dalle variazioni 
del fair value rispetto al costo di acquisto, determinato sulla base del costo medio ponderato, sono imputate a conto 
economico del periodo nel quale emergono, alla voce “Risultato netto dell’attività di negoziazione”.
117