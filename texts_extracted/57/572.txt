Nota Integrativa | Parte L | Informativa di settore
PARTE L – INFORMATIVA DI SETTORE
Nel presente capitolo vengono presentati i risultati consolidati suddivisi per settore di attività in base all’IFRS 8 – 
“Settori operativi”.
1.1  Le ﬁnalità
La presentazione dell’informativa economico-ﬁnanziaria di settore consente agli utilizzatori di bilancio consolidato 
di valutare la natura e gli effetti delle attività imprenditoriali che il gruppo intraprende ed i contesti economici nei 
quali lo stesso opera. 
1.2 I settori oggetto di informativa
L’informativa relativa ai settori operativi è stata predisposta secondo le disposizioni dell’IFRS 8, che prevede la pre-
sentazione dell’informativa coerentemente con le modalità adottate dalla Direzione Aziendale per l’assunzione di 
decisioni operative. Pertanto, l’identiﬁcazione dei settori operativi e l’informativa presentata nel presente paragrafo 
si basano sulla reportistica interna utilizzata dalla Direzione Aziendale ai ﬁni dell’allocazione delle risorse ai diversi 
segmenti e dell’analisi delle relative performance.
In base all’IFRS 8 un “settore operativo” è una componente di un’entità:
a)  che intraprende attività imprenditoriali generatrici di ricavi e di costi (compresi i ricavi e i costi riguardanti opera-
zioni con altre componenti della medesima entità);
b)  i cui risultati operativi sono rivisti periodicamente al più alto livello decisionale operativo ai ﬁni dell’adozione di 
decisioni in merito alle risorse da allocare al settore e della valutazione dei risultati; e
c)  per la quale sono disponibili informazioni di bilancio separate.
Al 31 dicembre 2017 i settori operativi identiﬁcati risultano essere i seguenti:
•  Banca Popolare di Bari;
•  Cassa di Risparmio di Orvieto;
•  Corporate Center.
Banca Popolare di Bari
Ricomprende sostanzialmente il perimetro della legal entity Banca Popolare di Bari, che a seguito della fusione per 
incorporazione delle controllate Banca TERCAS E CARIPE (avvenuta nel corso del 2016) coincide con la Business Unit 
che nello scorso documento di Bilancio veniva chiamata “Banca Unica”. 
Cassa di Risparmio di Orvieto
Fa riferimento alla legal entity Cassa di Risparmio di Orvieto, in relazione al fatto che dal punto di vista strategico gli 
indirizzi forniti centralmente dalla capogruppo sono integrati a livello locale anche in relazione alla presenza di un 
socio di minoranza fortemente radicato sul territorio di insediamento della Banca. Ciò comporta che la responsabi-
lità per il raggiungimento dei risultati è assegnata alla singola legal entity.
Corporate Center
Riﬂette elisioni, consolidamento ed altri valori economici e patrimoniali residuali e comunque scarsamente signiﬁca-
tivi nell’ottica della presente reportistica.
Al ﬁne di garantire una maggiore chiarezza espositiva il gruppo ha deciso di fornire l’informativa di cui all’IFRS 8 per 
tutti i settori operativi individuati indipendentemente dalle soglie quantitative previste dal citato principio contabile 
internazionale.
572