Relazione sulla gestione
Programma TLTRO II 
Si ricorda che, nell’ambito di un articolato pacchetto di misure espansive volte a sostenere la ripresa economica e il 
ritorno dell’inﬂazione su livelli inferiori ma prossimi al 2 per cento, a marzo 2016 il Consiglio direttivo della BCE ha an-
nunciato quattro nuove “operazioni mirate di riﬁnanziamento a più lunga scadenza” sotto la deﬁnizione di TLTRO II. 
Tali operazioni, di durata pari a quattro anni, sono state condotte, a partire da giugno 2016, con cadenza trimestrale 
ﬁno a marzo del 2017. Il tasso di interesse applicato è uguale a quello sulle operazioni di riﬁnanziamento principali in 
vigore al momento dell’assegnazione (pari a zero) con possibilità di ottenere tassi negativi qualora fossero raggiunti 
deﬁniti benchmark di volumi di credito a famiglie e a imprese ﬁno al livello del nuovo tasso sulle Deposit Facilities 
(-0,4%).
A tal riguardo, il Gruppo BPB ha partecipato a tre delle quattro aste TLTRO II succitate, richiedendo complessiva-
mente un importo pari a 1,91 miliardi di euro (di cui 0,95 durante l’ultima asta di marzo 2017) su un quantitativo 
massimo richiedibile pari a 2,03 miliardi di euro. 
La gestione della liquidità 
All’interno delle varie policy di gestione dei rischi, dal punto di vista gestionale, Banca Popolare di Bari, anche come 
Capogruppo, provvede al monitoraggio sia della posizione di liquidità operativa, sia del proﬁlo di liquidità strutturale 
del Gruppo e dei singoli Istituti, nell’ottica di garantire nel continuo la disponibilità di un adeguato buffer di riserve 
liquide ed il mantenimento dell’equilibrio ﬁnanziario nel medio-lungo periodo.
Afﬁanco al monitoraggio gestionale della posizione di liquidità, il Gruppo provvede inoltre alla stima periodica degli 
indicatori regolamentari introdotti da Basilea 3 ed orientati rispettivamente ad una logica di “sopravvivenza” in con-
dizioni di stress acuto nel breve periodo (LCR) e ad una logica di stabilità strutturale delle fonti di raccolta (NSFR).
In particolare, a ﬁne 2017 l’indicatore LCR si è posizionato costantemente su valori ben superiori al limite regolamen-
tare ed ha evidenziato una crescita signiﬁcativa determinata dal perfezionamento di speciﬁche iniziative gestionali 
ﬁnalizzate al rafforzamento del buffer di liquidità. Tali iniziative sono state, inoltre, poste in essere anche alla luce 
dell’incremento dei limiti ad un livello del 100% a partire da gennaio 2018, in linea con quanto previsto dal meccani-
smo di phase-in regolamentare.
L’indicatore NSFR, stimato gestionalmente in attesa della completa deﬁnizione regolamentare delle metodologie di 
calcolo da parte delle Autorità preposte, si è attestato, alla ﬁne dell’anno, su livelli costantemente superiori al 100%.
In termini quantitativi, il buffer di liquidità di Gruppo a ﬁne dicembre 2017 risultava pari a circa 2,5 miliardi di euro 
e composto prevalentemente da attività liquide, oltre che, in misura residuale, da ulteriori attivi stanziabili presso 
l’Eurosistema. Al raggiungimento di tale risultato, in aggiunta all’apporto positivo della raccolta diretta, hanno con-
tribuito le seguenti operazioni strutturate dalla Banca. 
Cartolarizzazione di mutui residenziali denominata 2017 Popolare Bari RMBS
In data 31 luglio 2017 è stata perfezionata l’operazione di cartolarizzazione di mutui residenziali denominata 2017 
Popolare Bari RMBS. In particolare, BPB e CRO hanno ceduto un pacchetto di mutui residenziali assistiti da ipoteca 
di primo grado alla SPV 2017 Popolare Bari RMBS S.r.l. per un ammontare pari a circa 730 milioni di euro, di cui 73 
milioni di euro derivanti dalla chiusura dell’operazione Popolare Bari Mortgages Srl, effettuata nel mese di giugno 
2017. A fronte della cessione dei crediti, la SPV ha proceduto a emettere le seguenti 4 classi di note:
•  titolo Senior (Class A) di nominali 597,2 milioni di euro, tasso Euribor 3m + spread 0,4%, sottoscritto interamente 
dalle banche originator in proporzione al portafoglio ceduto (rating DBRS AA, Moody’s Aa2);
•  titolo Mezzanine (Class B) di nominali 58,3 milioni di euro, tasso Euribor 3m + spread 0,6% (cap 4,0%), sottoscritto 
interamente dalle banche originator in proporzione al portafoglio ceduto (rating DBRS AH, Moody’s A2);
•  titolo Junior (Class J1) di nominali 76,4 milioni di euro, con variable return, sottoscritto da Banca Popolare di Bari;
•  titolo Junior (Class J2) di nominali 16 milioni di euro, con variable return, sottoscritto da Cassa di Risparmio di 
Orvieto.
In considerazione dell’elevata qualità del portafoglio sottostante, che si è riﬂessa in giudizi di rating elevati (Aa2 
Moody’s e AA DBRS), rilevante tranching della Classe A e contenuto spread della medesima, nel corso del mese di 
settembre è stata effettuata un’attività di roadshow presso investitori istituzionali volta a valutare gli estremi per la 
potenziale vendita della nota senior. 
30