Bilancio Consolidato 2017
Il “comparable approach” si traduce nella ricerca di transazioni presenti su mercati attivi, relative a strumenti che 
sono assimilabili allo strumento oggetto di valutazione. Le tecniche di valutazione impiegate nel “mark-to-model 
approach” sono quelle comunemente accettate e utilizzate come “best practice” di mercato.
Sono deﬁniti input di livello 2:
•  i prezzi quotati su mercati attivi di passività similari;
•  i prezzi quotati per lo strumento in analisi o per strumenti simili su mercati non attivi (vale a dire mercati in cui ci 
sono poche transazioni, i prezzi non sono correnti o variano in modo sostanziale nel tempo e tra i diversi market 
maker o poca informazione è resa pubblica);
•  input di mercato osservabili diversi da prezzi quotati (a esempio: tassi di interesse o curve di rendimento, volati-
lità, curve di credito, etc.);
•  input corroborati da dati di mercato (ovvero derivanti da dati osservabili di mercato o corroborati attraverso 
analisi di correlazione).
In tal caso il dato di input è rilevato da prezzi quotati mediante opportune tecniche numeriche.
Con riferimento al portafoglio di strumenti ﬁnanziari alla data del presente bilancio, rientrano nel livello 2 i derivati 
ﬁnanziari OTC (Over the counter), i titoli di capitale privi di quotazioni ufﬁciali espresse da un mercato attivo e gli 
strumenti ﬁnanziari del passivo valutati al Fair value.
Derivati ﬁnanziari OTC (Over the counter)
I derivati di tasso, cambio, azionari, su inﬂazione e su commodity, laddove non scambiati su mercati regolamentati, 
sono strumenti “Over The Counter” (OTC), ovvero negoziati bilateralmente con controparti di mercato. La loro valu-
tazione è effettuata mediante appositi modelli di pricing, ove presenti, alimentati da parametri di input (quali curve 
tassi, matrici di volatilità, tassi di cambio) che sono osservabili sul mercato, ancorché non quotati su mercati attivi.
Inoltre, per pervenire alla determinazione del Fair value, si considera anche il rischio di inadempimento. In partico-
lare, il “Fair Value Adjustment” (FVA) è deﬁnito come quella quantità che deve essere aggiunta al prezzo osservato 
sul mercato piuttosto che al prezzo teorico generato dal modello valutativo al ﬁne di ottenere il Fair value della po-
sizione. Nella determinazione del Fair value, tuttavia, si tiene conto anche di appositi strumenti di attenuazione del 
rischio di credito, quali eventuali contratti di collateralizzazione stipulati con controparti di elevato standing, che, di 
fatto, possono ridurre signiﬁcativamente, se non azzerare, l’esposizione a tale rischio.
La metodologia utilizzata nel valutare tali contratti è la seguente:
i.  strumenti non opzionali (interest rate swap, forward rate agreement, overnight interest swap, domestic currency 
swap, ecc.): le tecniche valutative sono appartenenti alla famiglia dei “discount cash ﬂow models” nella quale i 
ﬂussi di cassa certi o tendenziali sono attualizzati. Nei casi in cui i derivati OTC lineari o quasi lineari incorporino 
componenti opzionali, queste ultime sono valutate con le medesime metodologie adottate per le opzioni;
ii.  strumenti opzionali: le tecniche valutative si basano su metodologie quali simulazione Monte Carlo, Modello di 
Fischer Black, Modello di Black Scholes e Alberi Binomiali.
Titoli di debito e/o di capitale iscritti nell’attivo S.P. privi di quotazioni ufﬁciali espresse da un mercato attivo
Relativamente ai titoli di debito acquistati, valutati in assenza di un mercato attivo, il Gruppo veriﬁca inizialmente:
•  la presenza di un mercato inattivo per lo strumento ﬁnanziario. In questo caso la valutazione dello strumento 
ﬁnanziario si basa su prezzi rivenienti da un mercato inattivo purché siano considerati rappresentativi del Fair 
value;
•  la presenza di un mercato attivo per uno strumento con caratteristiche similari. In questo caso, la valutazione 
dello strumento ﬁnanziario si basa su prezzi desumibili dalle quotazioni di mercato di attività simili (cd. “com-
parable approach”). Il “comparable approach” si traduce nella ricerca di transazioni presenti su mercati attivi 
relative a strumenti che sono assimilabili a quello oggetto di valutazione.
Nel caso in cui non sia possibile applicare i metodi precedentemente descritti, il Gruppo adotta, caso per caso, mo-
delli valutativi tali da massimizzare il più possibile l’utilizzo di input osservabili sul mercato.
439