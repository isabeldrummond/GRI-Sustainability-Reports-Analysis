Nota Integrativa | Parte A | Politiche Contabili
tanto, non è da escludersi che negli esercizi successivi gli attuali valori iscritti in bilancio potranno differire anche in 
maniera signiﬁcativa a seguito del mutamento delle valutazioni soggettive utilizzate.
Le principali fattispecie per le quali è maggiormente richiesto l’impiego di valutazioni soggettive da parte della di-
rezione aziendale sono:
-   la quantiﬁcazione delle perdite per riduzione di valore dei crediti e, in genere, delle altre attività ﬁnanziarie;
-   la determinazione del fair value degli strumenti ﬁnanziari;
-   l’utilizzo di modelli valutativi per la rilevazione del fair value degli strumenti ﬁnanziari non quotati in mercati attivi;
-   la valutazione della congruità del valore degli avviamenti e delle altre attività immateriali;
-   la quantiﬁcazione dei fondi del personale e dei fondi per rischi e oneri;
-   le stime connesse al processo di allocazione del prezzo pagato nei casi di acquisizioni di azienda; 
-   le stime e le assunzioni sulla recuperabilità della ﬁscalità differita attiva.
Cessione piattaforma di gestione NPLs al Gruppo Cerved
In data 19 settembre 2017 è stato siglato un accordo di tipo strategico/industriale con il Gruppo Cerved ﬁnalizzato 
alla cessione da parte della Banca Popolare di Bari di un ramo d’azienda – corrispondente ad una piattaforma di 
gestione di Non Performing Loans (NPLs) – mediante:
i)  costituzione di una società interamente partecipata da Banca Popolare di Bari (la “NewCo”), denominata “Credit 
Management Srl”;
ii)  conferimento del ramo d’azienda alla NewCo; 
iii)  vendita della NewCo alla Cerved Credit Management Srl (Gruppo Cerved). 
In data 21 dicembre 2017 la Banca ha conferito alla Credit Management Srl:
•  21 risorse umane dedicate alle attività di recupero crediti; 
•  attrezzature strumentali all’esercizio del ramo d’azienda; 
•  contratti con fornitori di beni e servizi attinenti all’attività tipica;
•  contratti d’uso dei locali presso i quali la NewCo potrà svolgere la propria attività.
In data 29 dicembre 2017, si è perfezionata la vendita al Gruppo Cerved della partecipazione di controllo nella Credit 
Management Srl, ad un prezzo pari ad euro 18 milioni.
Contestualmente all’accordo per la vendita della NewCo, è stato stipulato un innovativo contratto di Servicing tra 
Banca Popolare di Bari e il Gruppo Cerved in base al quale è stato conferito a quest’ultimo un mandato di durata 
decennale (in esclusiva) per la gestione e il recupero di crediti deteriorati (NPLs) classiﬁcati a sofferenza e/o ad ina-
dempienza probabile (UTP), ferma restando la piena titolarità degli stessi da parte della banca conferente.
In particolare, l’accordo prevede che la NewCo gestisca inizialmente circa 1,1 miliardi di euro di Non Performing 
Loans, cui verranno aggiunti il 75% dei ﬂussi futuri di sofferenze e il 55% dei ﬂussi futuri di inadempienze probabili 
che saranno generati dal Gruppo BPB. L’accordo con Cerved Group SpA si colloca all’interno delle linee strategiche 
del Piano Industriale del Gruppo BPB che, in materia di Non Performing Loans, da un lato prevede un programma 
di dismissione attraverso cartolarizzazioni dotate di rating con GACS, dall’altro la specializzazione dei presidi interni 
per la gestione delle posizioni a maggiore complessità e per importo superiore a 1,5 milioni di euro.
In base alle previsioni contrattuali, il Servicer ha autonomia gestionale nell’indirizzo dell’attività di recupero - svolta 
mediante il personale della NewCo - in conformità ai requisiti di legge, ai regolamenti di settore, nonchè alla col-
lection policy del Gruppo BPB.
Al 31 dicembre 2017, a seguito della summenzionata cessione della partecipazione al Gruppo Cerved, si sono ve-
riﬁcati i presupposti per il deconsolidamento della partecipata ai sensi dell’IFRS 10. Di conseguenza, nel bilancio 
individuale di Banca Popolare di Bari è stata operata la derecognition della partecipazione di controllo nella Credit 
406