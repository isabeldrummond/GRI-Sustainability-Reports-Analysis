Bilancio Individuale 2017
PARTE A - POLITICHE CONTABILI
PARTE A.1 - PARTE GENERALE
Sezione 1 - Dichiarazione di conformità ai principi contabili internazionali
Il presente bilancio d’esercizio (di seguito anche il “Bilancio”) è stato redatto in conformità agli International Accoun-
ting Standards (IAS) e agli International Financial Reporting Standards (IFRS) emanati dall’International Accounting 
Standards Board (IASB) omologati dalla Commissione Europea come previsto dal regolamento dell’Unione Europea 
n. 1606/2002 e in vigore al 31 dicembre 2017. Si è tenuto altresì conto delle relative interpretazioni emanate dallo 
Standards Interpretation Committee (SIC) e dall’International Financial Reporting Interpretations Committee (IFRIC).
Sezione 2 – Principi generali di redazione
Il bilancio è costituito dallo stato patrimoniale, dal conto economico, dal prospetto della redditività complessiva, dal 
prospetto delle variazioni di patrimonio netto, dal rendiconto ﬁnanziario e dalla nota integrativa ed è inoltre correda-
to da una relazione sull’andamento della gestione, sui risultati economici conseguiti e sulla situazione patrimoniale 
e ﬁnanziaria. Gli importi degli schemi contabili di bilancio sono espressi in euro; gli importi della nota integrativa, 
così come quelli indicati nella relazione sulla gestione, sono espressi – qualora non diversamente speciﬁcato – in 
migliaia di euro.
I prospetti contabili riportano i corrispondenti dati di raffronto relativi all’esercizio 2016.
Il bilancio è redatto con l’applicazione dei principi generali previsti dallo IAS 1 revised e degli speciﬁci principi conta-
bili omologati dalla Commissione europea e illustrati nella Parte A.2 della presente nota integrativa. Non sono state 
effettuate deroghe all’applicazione dei principi contabili IAS/IFRS.
L’applicazione degli IFRS è stata effettuata facendo anche riferimento al “quadro sistematico per la preparazione 
e presentazione del bilancio” (c.d. framework), con particolare riguardo al principio fondamentale che riguarda la 
prevalenza della sostanza sulla forma, nonché al concetto della rilevanza e signiﬁcatività dell’informazione.
Compensazioni tra attività e passività e tra costi e ricavi sono effettuate solo se richiesto o consentito da un principio 
o da una sua interpretazione.
In conformità a quanto disposto dall’art. 5, comma 2, del D.Lgs. n. 38 del 28 febbraio 2005, il bilancio è redatto uti-
lizzando l’euro come moneta di conto. 
Il bilancio è stato predisposto sulla base delle istruzioni emanate dalla Banca d’Italia in materia di forme tecniche dei 
bilanci bancari e ﬁnanziari (circolare n. 262 del dicembre 2005 e successivi aggiornamenti) in virtù dei poteri ad essa 
conferiti dal D.Lgs. 28 febbraio 2005, n. 38. 
Continuità aziendale
Il bilancio è stato predisposto nella prospettiva della continuità aziendale, pertanto attività, passività ed operazioni 
«fuori bilancio» sono state valutate secondo valori di funzionamento.
Con riferimento a quanto richiesto dallo IAS 1 ed alle indicazioni fornite nell’ambito del Documento n. 2 del 6 febbraio 
2009 emanato congiuntamente da Banca d’Italia, Consob e ISVAP, la Banca ritiene ragionevolmente di proseguire in 
continuità la propria operatività in un futuro prevedibile, principalmente sulla base dei seguenti aspetti:
•  in considerazione della struttura della raccolta (basata essenzialmente su conti correnti della clientela ed ope-
razioni di pronti contro termine) e degli impieghi (con controparti essenzialmente costituite da clientela retail e 
piccole e medie imprese su cui la Banca effettua un costante monitoraggio) e della prevalenza di investimenti 
ﬁnanziari in titoli di stato, titoli garantiti dallo Stato e strumenti obbligazionari di primari emittenti, non vi sono 
criticità che possano mettere a rischio la solidità patrimoniale e l’equilibrio reddituale della Banca, che sono i 
presupposti della continuità aziendale. Si evidenzia infatti che nel corso del 2017 BP Bari è riuscita ad incremen-
tare in maniera rilevante la propria dotazione di raccolta diretta (+1.106 miliardi di euro, esprimendo un tasso di 
crescita del 13,0%), anche grazie alle cartolarizzazioni SME ed RMBS realizzate in corso d’anno, dimostrando una 
agevolata capacità di accesso alle risorse ﬁnanziarie. A questo si aggiunga, sul lato dei rischi di credito, la messa 
a regime di nuovi presidi, rivenienti dalle attività progettuali dedicate, ottenendo, oltre alle note cessioni di Npls, 
103