Bilancio Individuale 2017
mercato in un contesto contraddistinto ancora da elevata volatilità. Al suo interno, i volumi complessivamente in-
vestiti in titoli sono stati contenuti e si sono attestati su una consistenza puntuale pari a circa 2,54 milioni di euro. In 
merito ai risultati reddituali si segnala al 31 dicembre 2017 un dato di voce 80 di Conto Economico pari a 1,79 milioni 
di euro.
Nel corso dell’anno il portafoglio Available for Sale è stato interessato da alcune movimentazioni anche alla luce 
delle dinamiche osservate sui mercati. Tale operatività ha prodotto un effetto netto positivo a Voce 100 di conto 
economico pari a 6,57 milioni di euro, consentendo anche una positiva contribuzione al margine di interesse e l’ot-
timizzazione dell’allocazione del portafoglio sulla base del complessivo proﬁlo di rischio - rendimento del Gruppo.
Al 31 dicembre 2017 il portafoglio AFS mostra un valore di bilancio di 385 milioni di euro (rispetto ai 1.619 milioni di 
euro a ﬁne 2016), di cui 129 milioni di euro in titoli governativi di Amministrazioni Centrali UE (1.294 a dicembre 2016), 
in riduzione a seguito del disinvestimento dei titoli detenuti nel portafoglio, 27 milioni di euro in titoli governativi 
di Paesi extra UE (contro i 29 milioni circa del pari epoca), 37 milioni di euro su ETF (rispetto i 39 milioni dell’anno 
precedente), 52 milioni di euro su titoli azionari (rispetto ai 96 milioni del precedente anno), quote di O.I.C.R., pre-
valentemente riferibili a fondi immobiliari chiusi, pari a 140 milioni di euro (rispetto ai 161 milioni di dicembre 2016).
In relazione al portafoglio HTM, nel marzo 2017 è stata deliberata un’operatività in BTP per un controvalore di mer-
cato di circa 950 milioni di euro e durata compresa tra i 3 ed i 4 anni, coerentemente con l’utilizzo di funding (TLTRO 
II) stabile e di durata analoga. A luglio 2017, al ﬁne di ridurre l’eccesso di liquidità venutosi a determinare, anche in 
funzione delle intervenute scadenze di BOT e CCT già detenuti nel portafoglio AFS, e ribilanciare l’ALM rispetto al 
rischio tasso, il Gruppo ha posto un essere un intervento su due direttrici: l’incremento del portafoglio HTM di circa 
700 milioni di euro di BTP 2021-2022, con scadenze quindi di poco superiori a quelle del TLTRO II, e la contestuale 
copertura dei mutui a tasso ﬁsso con scadenze superiori agli 8 anni. Nel quadro degli interventi strategici di asset 
management realizzati dalla Banca nel corso dell’esercizio, nell’ultimo trimestre del 2017 è stato operato il disinve-
stimento del portafoglio.
In merito alle politiche di funding si segnala che, alla luce delle opportunità legate alle operazioni mirate di riﬁnan-
ziamento a lungo termine TLTRO II (Targeted Longer-Term Reﬁnancing Operations), nel corso del 2017 la Banca ha 
tra l’altro partecipato, a livello di Gruppo, alla quarta ed ultima asta ﬁssata per la metà di marzo 2017 per circa 950 
milioni di euro, addivenendo ad un totale complessivo di 1.910 milioni di euro considerando le altre due precedenti 
aste alle quali aveva partecipato nel 2016. Il tasso di interesse applicato è uguale a quello sulle operazioni di riﬁnan-
ziamento principali in vigore al momento dell’assegnazione con possibilità di ottenere tassi negativi nel caso del 
raggiungimento di deﬁniti benchmark di volumi di credito a famiglie e a imprese ﬁno al livello del nuovo tasso sulle 
Deposit Facilities.
La Finanza Agevolata
L’attività in questo settore rappresenta da tempo un’importante opportunità per sviluppare e ﬁdelizzare la clientela 
e per rafforzare il legame tra la Banca e il territorio.
Nel 2017 in qualità di Banca Concessionaria del Ministero dello Sviluppo Economico, come previsto dal DM del 
25/7/2012, è proseguita l’attività concernente l’emanazione dell’atto di liquidazione a saldo e conguaglio delle age-
volazioni di cui alla L.488/92, la cui attività si chiuderà nell’anno 2018 (n.1 pratica residua).
La Banca ha inoltre continuato ad operare nel ruolo di “concessionaria”, in esecuzione delle convenzioni sottoscritte 
con il Ministero delle Attività Produttive e con le Regioni per la gestione, l’istruttoria e l’erogazione di agevolazioni 
pubbliche. 
È stato offerto il consueto sostegno sull’accesso delle PMI ai Fondi di Garanzia con particolare riferimento alla mi-
sura nazionale di cui alla Legge 662/96: si tratta di garanzia diretta, incondizionata, esplicita e irrevocabile. Le ope-
razioni sono state seguite sia nella fase della concessione, sia nella fase delle attivazioni delle garanzie per le quali 
abbiamo ottenuto i recuperi.
Inoltre precisiamo che la Banca partecipa a numerosi tavoli di lavoro presso l’Abi, per lo studio delle innovazioni 
normative richieste dal Ministero dello Sviluppo Economico.
Sono state inoltre seguite le attività di competenza della Banca in relazione al protocollo d’intesa attivato con la Re-
gione Puglia, per l’assistenza alle imprese. In particolare nell’ambito del Programma Operativo Fesr 2014-2020 per 
i settori Industria, Commercio, Artigianato e Turismo sono proseguite le attività per l’assistenza alle imprese nelle 
fasi di accesso e chiusura dei progetti agevolati a valere sul Titolo II Capo III e Capo VI del Regolamento n.17 del 30 
settembre 2014 della Regione Puglia. 
45