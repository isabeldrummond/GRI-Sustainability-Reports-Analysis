Bilancio Individuale 2017
Pertanto, il prezzo quotato in un mercato attivo fornisce la prova più attendibile del Fair value e, quando disponibile, 
è utilizzato senza alcuna modiﬁca. Eventuali rettiﬁche comporterebbero la classiﬁcazione dello strumento ﬁnanzia-
rio a un livello inferiore (per esempio, quando non vi è l’immediata accessibilità dell’informazione o la disponibilità 
del prezzo alla data di valutazione).
Per quanto riguarda i titoli di debito, la valorizzazione del titolo avviene alla data di riferimento senza apportare al-
cuna rettiﬁca alla quotazione di mercato rilevata alla medesima data. Con particolare riferimento ai titoli quotati in 
un mercato attivo “regolamentato”, il prezzo considerato per la valutazione è quello “Ufﬁciale”, riveniente dal listino 
delle quotazioni pubblicato.
Sono considerati di norma mercati principali:
i.  i circuiti MOT e MTS per i Titoli di Stato e per i titoli obbligazionari non governativi;
ii.  i tassi di cambio ufﬁciali BCE di giornata per le operazioni in cambi spot.
Le precedenti considerazioni si applicano anche alle posizioni corte (a esempio gli scoperti tecnici) in titoli.
Per gli strumenti ﬁnanziari quotati su mercati attivi deve essere utilizzato il prezzo medio di offerta (c.d. “mid price”) 
alla chiusura del periodo di riferimento.
Le principali fonti da utilizzare per l’acquisizione dei prezzi ai ﬁni contabili sono primarie piattaforme di contribuzione 
(per esempio, Bloomberg, Telekurs).
Per i titoli di capitale e per le quote di OICR, la cui valutazione è desunta da primarie piattaforme di contribuzione 
(per esempio Bloomberg), sempre rappresentative di un mercato attivo, il Fair value determinato dalla Banca coin-
cide con il prezzo di chiusura delle contrattazioni alla data di riferimento.
Analogamente a quanto evidenziato in precedenza relativamente ai titoli di capitale, in presenza di un mercato 
attivo, la Banca Popolare di Bari valuta gli strumenti derivati quotati facendo riferimento al prezzo riveniente dal 
mercato principale, oppure, ove mancante, da quello più vantaggioso attribuibile allo strumento oggetto della valu-
tazione. La quotazione di mercato è fornita giornalmente da una primaria “clearing house” ed è comunque reperibile 
sui più comuni info-provider.
“Livello 2”: qualora non si ricada nella casistica precedente (Livello 1), si dovrà ricorrere a una tecnica valutativa (c.d. 
modelli di “pricing”) che utilizzi esclusivamente input osservabili direttamente o indirettamente sul mercato (per 
esempio, tramite canali informativi come Borse, info-provider, broker, siti internet ecc.). Gli input di Livello 2 com-
prendono:
•  prezzi di mercato di strumenti con caratteristiche similari a quello oggetto di valutazione che siano quotati su un 
mercato attivo;
•  prezzo di mercato dello strumento oggetto di valutazione o di uno strumento similare quotato in un mercato non 
attivo;
•  modello di valutazione (a titolo esempliﬁcativo: Discounted Cash Flow) che ricorra esclusivamente a input os-
servabili sul mercato o corroborati dal mercato (a titolo esempliﬁcativo: tassi di interesse, curve dei rendimenti, 
volatilità ecc.).
“Livello 3”: qualora non si ricada nelle circostanze precedenti (Livello 1 e 2), si dovrà ricorrere a una tecnica valutativa 
basata su un modello di valutazione che sia coerente con lo strumento che si intende valutare e che massimizzi l’uso 
di input osservabili sul mercato. Nel Livello 3 ricadono, quindi, tutti gli strumenti la cui valutazione si basa su almeno 
un input signiﬁcativo non osservabile.
In alcuni casi, i dati utilizzati per valutare il Fair value di un’attività o passività potrebbero essere classiﬁcati in diversi 
livelli della gerarchia del Fair value. In tali casi, la valutazione del Fair value è classiﬁcata interamente nello stesso 
Livello in cui è classiﬁcato l’input, purché “signiﬁcativo”, di più basso Livello di gerarchia del Fair value utilizzato per 
la valutazione. La valutazione dell’importanza di un particolare input per l’intera valutazione richiede un giudizio che 
tenga conto di fattori speciﬁci dello strumento.
Pertanto nei casi in cui nella valutazione di uno strumento ﬁnanziario siano utilizzati sia input osservabili sul merca-
to (Livello 2) sia input non osservabili (Livello 3) purché signiﬁcativi come meglio deﬁnito di seguito, lo strumento è 
classiﬁcato nel Livello 3 della gerarchia del Fair value.
Le tecniche valutative sono utilizzate con continuità e in maniera coerente nel tempo a meno che esistano delle tec-
niche alternative che forniscono una valutazione più rappresentativa del Fair Value (ad esempio nel caso di sviluppo 
nuovi mercati, informazioni non più disponibili o nuove informazioni, condizioni di mercato diverse).
137