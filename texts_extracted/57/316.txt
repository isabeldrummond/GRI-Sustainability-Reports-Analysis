Relazione sulla gestione
PREMESSA METODOLOGICA
A partire dall’esercizio 2017 il Gruppo Banca Popolare di Bari (di seguito “il Gruppo”) ha predisposto la “Dichiarazio-
ne consolidata di carattere non ﬁnanziaria” (di seguito anche Dichiarazione), in applicazione di quanto disposto dal 
Decreto Legislativo 254 del 30 dicembre 2016.
La Dichiarazione del Gruppo rappresenta uno strumento di informazione integrativo che ha lo scopo di assicurare 
la comprensione dell’attività dell’impresa, del suo andamento, dei suoi risultati e dell’impatto dalla stessa prodotta, 
coprendo temi ambientali, sociali, attinenti al personale, al rispetto dei diritti umani, alla lotta contro la corruzione 
attiva e passiva, che sono rilevanti tenuto conto delle attività e delle caratteristiche del Gruppo. 
A prescindere dagli obblighi di rendicontazione, il Gruppo è sempre stato attento alle tematiche connesse alla tutela 
dell’ambiente, al sostegno del territorio e delle classi disagiate, al rispetto delle regole e alla tutela del personale e 
dei diritti umani.
In particolare si segnala, tra gli altri, che nell’esercizio 2016 la Banca Popolare di Bari ha ricevuto un prestigioso 
riconoscimento dall’Associazione Italiana Financial Innovation con l’assegnazione del “Premio Speciale Banca So-
cialmente Responsabile dell’anno 2016” per la sensibilità dimostrata su tematiche relative all’ambiente, alla cultura, 
alla formazione e al sociale. In tema di legalità, tutela del personale e dei diritti umani, il Gruppo, inoltre, ha sempre 
operato nel rispetto di tali principi. Il codice etico e le policy/regolamenti interni, atti a garantire regole omogenee e 
chiare, testimoniano l’attenzione che il Gruppo ripone verso il rispetto di tali tematiche.
La “Dichiarazione non ﬁnanziaria” è stata predisposta in linea con quanto previsto dalle Linee Guida del Global Re-
porting Initiative (versione GRI Standard), secondo l’opzione “in accordance – core”, e dal Financial Services Sector 
Disclosure (versione GRI - G4). Per quanto attiene alle tematiche ambientali, sono state utilizzate anche le “Linee 
Guida sull’applicazione in banca degli indicatori Ambiente del GRI” predisposte da ABI Lab. 
Le informazioni fornite nella Dichiarazione, in applicazione di quanto disposto al comma 3 dell’articolo 3 del D.Lgs. 
254/16, devono essere fornite effettuando un raffronto con i dati relativi agli esercizi precedenti. L’esercizio 2017 è, 
per il Gruppo, il primo anno di rendicontazione e le informazioni relative all’anno in corso saranno confrontate con 
quelle dell’esercizio precedente. Qualora la comparazione tra esercizi non dovesse essere possibile saranno fornite 
le opportune motivazioni circa l’omissione, in linea con quanto previsto dall’art. 12, comma 2 del D.Lgs. 254/16 che 
sul punto così recita: “In sede di prima applicazione della disciplina, gli enti di interesse pubblico di cui all’articolo 2 
ed all’articolo 7 del presente decreto possono fornire un raffronto solo sommario e qualitativo rispetto agli esercizi 
precedenti”. 
I temi materiali per il Gruppo e i suoi stakeholder sono stati identiﬁcati e condivisi dal Consiglio di Amministrazione 
della Capogruppo e sono stati sottoposti ad un’attività di stakeholder engagement di “sponda”, ovvero basata sulle 
percezioni del management. 
Il processo di predisposizione della “Dichiarazione non ﬁnanziaria” ha previsto il coinvolgimento dei responsabili 
di diverse funzioni aziendali al ﬁne di individuare i contenuti informativi, i progetti realizzati e i relativi indicatori di 
performance.
Il periodo di reporting della Dichiarazione non ﬁnanziaria coincide con l’anno solare e con quello del bilancio consoli-
dato di Gruppo (dati al 31 dicembre 2017), così come il perimetro di rendicontazione dell’informativa non ﬁnanziaria 
coincide con quello del medesimo bilancio. 
Il Gruppo Banca Popolare di Bari, consapevole del rilancio che Agenda 2030 ha dato ai temi sociali in uno a quelli 
ambientali, già previsti dal protocollo di Kyoto, intende contribuire attivamente agli Obiettivi di Sviluppo Sostenibile 
delle Nazioni Unite, e per quanto possibile ha posto in essere talune iniziative volte a contribuire alla generazione di 
un cambiamento positivo a livello globale.
316