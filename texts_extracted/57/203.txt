Bilancio Individuale 2017
e di veriﬁca dell’adeguatezza del processo di recupero. Inoltre, sempre in linea con le disposizioni normative, è stato 
sviluppato un framework di monitoraggio andamentale del credito che prevede veriﬁche massive e puntuali anche 
mediante l’analisi nominativa delle esposizioni creditizie.
Nell’ambito del rafforzamento delle strategie di governo del rischio di credito, si precisa, che sono state evolute le 
analisi di scenario in condizioni di “stress”; gli scenari di stress sono propagati attraverso speciﬁci modelli c.d. “sa-
tellite” sia sulle probabilità di default che sugli stock attesi di crediti deteriorati.
2.3 Tecniche di mitigazione del rischio di credito
La Banca, nello svolgimento dell’attività di intermediazione creditizia, si avvale dello strumento delle garanzie per la 
mitigazione del rischio di credito. La tecnica di mitigazione maggiormente utilizzata, considerati gli elevati volumi 
di attività nel comparto dei mutui residenziali, resta quella dell’acquisizione di garanzie reali ipotecarie, seguita da 
quelle pignoratizie su valori mobiliari (titoli di Stato e fondi comuni prevalentemente) e dalle pignoratizie su denaro. 
Il processo di erogazione del credito con acquisizione di garanzie reali è tale da garantire il rispetto dei requisiti 
economico-giuridici ed organizzativi previsti dalla normativa di vigilanza prudenziale.
Il monitoraggio del valore delle garanzie reali ﬁnanziarie, ove disponibile una quotazione marked to market, avvie-
ne su base giornaliera mentre quelle di natura ipotecaria sono soggette a periodici aggiornamenti valutativi sia di 
natura statistica che peritali. Sulle garanzie reali ﬁnanziarie sono implementati, nello speciﬁco, controlli sullo scosta-
mento del controvalore rispetto al valore del mese precedente, controlli sul confronto del controvalore con l’importo 
eligibile della garanzia, la percentuale di degrado del livello di copertura.
L’acquisizione delle garanzie è naturalmente correlata alla tipologia della richiesta di afﬁdamento. La gran parte 
delle operazioni a medio e lungo termine è assistita da garanzie reali rientranti fra le tipologie sopra indicate.
La Banca pone in essere nel continuo le attività necessarie per rispettare i requisiti previsti dalla normativa di vi-
gilanza ai ﬁni del riconoscimento degli effetti di attenuazione del rischio prodotti dalla presenza di garanzie reali a 
protezione del credito. 
2.4 Attività ﬁnanziarie deteriorate
La Banca, in linea con le indicazioni di Piano Industriale, ha potenziato e rideﬁnito i modelli della gestione del credito 
con obiettivi di ricerca di efﬁcacia, attraverso il contenimento dei livelli di rischiosità, la riduzione delle perdite e l’in-
cremento dei tassi di recupero. La gestione del credito problematico e/o vulnerabile ha comportato una profonda 
revisione delle strutture della Direzione Crediti ed è stata orientata da un lato al rafforzamento delle responsabilità 
dei gestori diretti e, dall’altro, al potenziamento delle azioni di controllo ﬁnalizzate alla rapida individuazione delle 
criticità e celere adozione delle soluzioni gestionali più opportune inclusa l’eventuale esternalizzazione delle fasi di 
recupero a società leader di settore. 
Le strutture aziendali impegnate ai diversi livelli di responsabilità nella gestione del credito sono identiﬁcate in due 
macro categorie e precisamente in gestori di primo livello (Responsabili di Filiale/Agenzia, Gestori, Consulenti etc) e 
funzioni centrali “owner” della Direzione Crediti. In presenza di segnali di anomalia è previsto un intervento presso 
i singoli gestori, responsabili dei controlli di primo livello, valutando gli eventuali provvedimenti da adottare al ﬁne 
di evitare evoluzioni peggiorative dei rischi evidenziati. Di norma le azioni cautelative possono identiﬁcarsi in una o 
più delle seguenti attività: revisione anticipata o a scadenze più ravvicinate della posizione, blocco degli afﬁdamenti, 
revoca o diversa articolazione dei ﬁdi già accordati, segnalazione della posizione in uno speciﬁco status anomalo 
(Inadempienza probabile e Sofferenza). 
Con speciﬁco riferimento alla complessiva gestione del portafoglio deteriorato la Banca si è dotata di una speciﬁca 
Strategia sui non performing loans in linea con le indicazioni contenute nei documenti rilasciati sulla speciﬁca mate-
ria dalle Autorità di Vigilanza che prevedono tre linee di azioni, ﬁnalizzate ad incidere sull’entità dell’aggregato, quali:
•  Gestione interne delle posizioni rilevanti;
•  Gestione esternalizzata di quelle di entità’ minore;
•  Cessione di portafogli di sofferenze. 
A tale impianto si associa un sistema di Monitoraggio e di Early Intervention come detto in precedenza ﬁnalizzato 
ad utilizzare misure di forbearance alle quali associare il potenziale superamento della situazione di difﬁcoltà delle 
controparti sia in bonis (forborne performing) che deteriorate (forborne non performing).
203