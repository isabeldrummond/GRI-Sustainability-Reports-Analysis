Nota Integrativa | Parte A | Politiche Contabili
  -  le attuali passività ﬁnanziarie, in linea con il 31 dicembre 2017, saranno confermate anch’esse al costo am-
mortizzato. Quanto alle passività attualmente valutate al fair value, con l’entrata in vigore dell’IFRS9 verrà 
revocata la fair value option a partire dalla data di prima applicazione del principio, con conseguente valuta-
zione delle stesse al costo ammortizzato.
•  Incremento del perimetro degli strumenti valutati obbligatoriamente al Fair Value Through Proﬁt and Loss in 
conseguenza del mancato superamento del summenzionato SPPI test. In particolare, trattasi essenzialmente 
delle quote di fondi comuni d’investimento (OICR) ricomprese al 31 dicembre 2017 nel portafoglio “Disponibile 
per la vendita” (AFS). All’1 gennaio 2018, le riserve da valutazione relative a tali strumenti ﬁnanziari conﬂuiranno 
nella riserva FTA (“First Time Adoption”) di patrimonio netto.
•  Applicazione del nuovo modello di impairment, con conseguente signiﬁcativo incremento delle rettiﬁche di valo-
re per effetto dell’inclusione:
  -  delle lifetime expected losses sulle attività non deteriorate classiﬁcate nello stage 2 (crediti con signiﬁcativo 
incremento del rischio creditizio del debitore rispetto a quello esistente al momento della prima iscrizione in 
bilancio del credito); al riguardo, l’incremento signiﬁcativo del rischio credito associato alle posizioni in stage 
2 è stato identiﬁcato al ricorrere delle seguenti condizioni alla data di reporting: 
    -  presenza di scaduto superiore a 30 giorni;
    -  classiﬁcazione tra i crediti cd. forborne;
    -  probabilità di default (PD) superiore al doppio di quella rilevata alla prima iscrizione del credito;
    -  classe di rating interno peggiore o uguale ad una speciﬁca classe di rischio più elevato; 
-  degli scenari macroeconomici e prospettici (“forward looking”) su un portafoglio identiﬁcato di crediti deteriorati 
(stage 3) a cui è stata associata una probabilità di cessione ed un prezzo stimato di cessione, in coerenza con le 
linee-guida indicate nel “NPLs strategy” di Gruppo.
Si ricorda che le ultime due tematiche sopra indicate potranno comportare, successivamente alla data di prima 
applicazione, anche una maggiore volatilità del conto economico, dovuta al possibile maggior numero di strumenti 
obbligatoriamente valutati la fair value, nonché al passaggio dallo stage 1 allo stage 2 o viceversa.
Conformemente a quanto previsto dal principio contabile, i predetti impatti sono rilevati alla riapertura dei saldi all’1 
gennaio 2018, imputando le differenze, a seconda del segno, all’apposita riserva (positiva o negativa) di patrimonio 
netto attribuibile alla First Time Adoption (FTA) dell’IFRS9. 
Impatti attesi sul Patrimonio di Vigilanza
Con particolare riferimento agli impatti regolamentari del nuovo modello di impairment, si segnala che in data 
27 dicembre 2017 è stato pubblicato nella Gazzetta Ufﬁciale dell’Unione Europea il Regolamento UE n 2017/2395 
emesso in data 12 dicembre 2017 dal Parlamento Europeo e dal Consiglio, che modiﬁca il Regolamento 2013/575 
ed introduce disposizioni transitorie (misure di phase-in) volte ad attenuare l’impatto dell’introduzione IFRS9 sui 
Fondi Propri, oltre a modiﬁcare il trattamento delle grandi esposizioni del settore pubblico denominate nella valuta 
nazionale di uno Stato membro. Il Regolamento è entrato in vigore il 28 dicembre 2017 e si applica a decorrere dall’1 
gennaio 2018.
Più speciﬁcamente, le misure di phase-in prevedono che l’ammontare complessivo delle maggiori rettiﬁche su cre-
diti determinate in sede di FTA incida gradualmente sul CET1, secondo il seguente piano di decurtazioni della riser-
va negativa FTA lungo i prossimi 5 esercizi (dal 2018 al 2022):
•  (95%) nel 2018;
•  (85%) nel 2019;
•  (70%) nel 2020;
•  (50%) nel 2021;
•  (25%) nel 2022.
L’introduzione del regime transitorio consente, pertanto, di rilevare gradualmente l’impatto negativo derivante 
dall’applicazione dell’ECL model ai ﬁni della determinazione delle rettiﬁche di valore su crediti, come previsto dal 
passaggio al nuovo principio IFRS9. 
Al riguardo, il Gruppo ha esercitato la facoltà di adottare il regime transitorio di tipo “statico” nel mese di gennaio 
2018, dandone comunicazione all’Organo di Vigilanza. Per effetto di tale regime transitorio, gli impatti attesi sui Fon-
416