Bilancio Consolidato 2017
termini di nuove opportunità di mercato, di miglioramento della situazione di liquidità strutturale del Gruppo, di 
incremento della raccolta diretta e di diversiﬁcazione delle fonti di funding a medio lungo termine, in data 2 ottobre 
2017 la Senior Note è stata venduta sotto la pari a terzi investitori ad un prezzo unitario di 99,16, per un controvalore 
di complessivi euro 592.193 mila, a fronte di un valore nominale di euro 597.210 mila.
La struttura dell’operazione è tale da non trasferire a terzi il rischio sostanziale dei crediti sottostanti, e, pertanto, 
non ricorrono i presupposti previsti dallo IAS 39 per la derecognition dei crediti dal bilancio. Nella sostanza, il Grup-
po non ha effettuato una cessione a titolo deﬁnitivo del portafoglio crediti ceduto, bensì, di fatto, ha ricevuto un 
ﬁnanziamento dalla Società Veicolo. Conseguentemente, ai sensi dello IAS 39, nel bilancio individuale delle Banche 
originator: 
-  i crediti oggetto dell’operazione continuano ad essere iscritti nella pertinente forma tecnica dell’attivo patrimo-
niale;
-  il corrispettivo incassato dalla Società Veicolo a seguito del collocamento della tranche Senior presso terzi è sta-
to rilevato in contropartita della passività ﬁnanziaria iscritta nei confronti della Società Veicolo medesima a fronte 
del ﬁnanziamento ricevuto;
-  continuano ad essere rilevati gli interessi relativi ai crediti ceduti al netto di quelli connessi con la passività iscritta 
nei confronti della Società Veicolo.
I titoli emessi dalla Società Veicolo, non sottoscritti dalle banche originator, sono iscritti nel passivo, voce 30 “Titoli 
in circolazione”.
Entrambi gli originator Banca Popolare di Bari e Cassa di Risparmio di Orvieto, in qualità di Servicer, continuano a 
gestire le riscossioni sul portafoglio ceduto e a mantenere direttamente i rapporti con i clienti, trasferendo giornal-
mente gli incassi a titolo di capitale ed interessi sul Collection account presso la banca depositaria. Idonee strutture 
centrali della Capogruppo si occupano quindi di seguire in via continuativa i ﬂussi ﬁnanziari derivanti dalle attività 
cartolarizzate, monitorandone costantemente l’incasso e gestendo le procedure di recupero relative alle posizioni 
deteriorate. In base al contratto di Servicing, l’attività relativa alle procedure di recupero delle posizioni a sofferenza 
relative alla Cassa di Risparmio di Orvieto è stata attribuita alla Capogruppo Banca Popolare di Bari, in qualità di 
Master servicer.
Periodicamente, ciascun servicer provvede a fornire alla Società Veicolo (oltre che alle altre controparti deﬁnite nei 
contratti di Servicing) informazioni sull’attività svolta attraverso la predisposizione del Servicer’s report che eviden-
zia, in particolare, l’attività di riscossione e di realizzo dei crediti ceduti, l’ammontare delle posizioni deteriorate, le 
rate arretrate ecc.. L’informativa e la reportistica prodotta è sottoposta periodicamente al Risk Management nonché 
all’Alta Direzione.
Per sua natura, l’operazione di cartolarizzazione, avendo per oggetto mutui ipotecari e chirografari in bonis cartola-
rizzati sulla base di quanto disposto dalla Legge 130/1999, non ha comportato una variazione del rischio di credito 
del portafoglio ceduto.
Alla data di riferimento del bilancio consolidato, l’operazione di cartolarizzazione è rappresentata come segue:
Principali voci patrimoniali 
Crediti verso clientela  678.668 
Crediti verso banche (disponibilità liquide della Società Veicolo)  50.759 
Titoli in circolazione  565.072 
Risultato economico dell'operazione  8.382 
(importi(cid:3)in(cid:3)migliaia(cid:3)di(cid:3)euro)(cid:3)
All’atto della cessione, le attività cartolarizzate presentavano un valore di bilancio pari ad euro 728.304.805 così 
distribuito:
529