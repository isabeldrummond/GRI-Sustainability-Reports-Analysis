Nota Integrativa | Parte A | Politiche Contabili
Consolidamento integrale
Il consolidamento integrale consiste nell’acquisizione linea per linea degli aggregati di stato patrimoniale e di conto 
economico delle società controllate. Dopo l’attribuzione ai terzi, in voce propria, delle quote di loro pertinenza del 
patrimonio e del risultato economico, il valore della partecipazione è annullato in contropartita al valore del residuo 
patrimonio della controllata.
Le società controllate sono integralmente consolidate a partire dalla data in cui il controllo è stato effettivamente 
trasferito al Gruppo. Le stesse sono escluse dall’area di consolidamento dalla data in cui il controllo è trasferito al 
di fuori del Gruppo.
Laddove si riscontri una perdita di controllo di una società rientrante nell’area di consolidamento, il bilancio consoli-
dato include il risultato d’esercizio in proporzione al periodo dell’esercizio nel quale la Capogruppo ne ha mantenuto 
il controllo.
Le operazioni d’acquisizione sono rilevate con il metodo dell’acquisto (c.d. acquistion method) in base al quale tutte 
le aggregazioni di imprese, ad eccezione di quelle realizzate fra società sotto comune controllo, assumono, sotto 
il proﬁlo contabile, la conﬁgurazione di vera e propria acquisizione di impresa. Il costo di un’acquisizione è conse-
guentemente misurato sulla base del fair value delle attività corrisposte, degli strumenti di capitale emessi e delle 
passività sostenute o assunte alla data di scambio, comprensivo dei costi direttamente attribuibili all’acquisizione. 
Le speciﬁche attività acquisite, e le relative passività, comprese quelle potenziali identiﬁcabili e quelle eventuali 
assunte in una business combination, sono inizialmente valutate al relativo fair value alla data di acquisizione. La 
differenza positiva tra il costo dell’acquisizione e il fair value della quota del Gruppo delle attività nette identiﬁcabili, 
è rilevata come avviamento. Tale avviamento è iscritto alla voce “Attività immateriali” ed è assoggettato con perio-
dicità almeno annuale a impairment test secondo le modalità previste dallo IAS 36. Qualora il costo dell’acquisizione 
sia inferiore al fair value delle attività nette della controllata acquisita, la differenza è immediatamente contabilizzata 
nel conto economico dell’esercizio.
Tutti i saldi e le transazioni infragruppo, inclusi eventuali utili non realizzati derivanti da rapporti intrattenuti tra so-
cietà del Gruppo, sono eliminati in fase di consolidamento, al netto del relativo effetto ﬁscale.
I bilanci delle controllate sono normalmente redatti adottando per ciascuna chiusura contabile i medesimi principi 
contabili della controllante. Eventuali rettiﬁche di consolidamento sono apportate per rendere omogenee le voci 
che sono inﬂuenzate dall’applicazione di principi contabili differenti.
Consolidamento con il metodo del patrimonio netto
Il metodo del patrimonio netto prevede l’iscrizione iniziale della partecipazione al costo ed il suo successivo ade-
guamento sulla base della quota di pertinenza nel patrimonio netto della partecipata. Le differenze tra il valore della 
partecipazione ed il patrimonio netto della partecipata vengono trattate analogamente al criterio adottato per le 
differenze di consolidamento integrale.
Sono considerate società collegate tutte le società per le quali pur non ricorrendo i presupposti del controllo, il 
Gruppo è in grado di esercitare un’inﬂuenza signiﬁcativa. 
Dopo l’acquisizione, la quota di utili e perdite del Gruppo è contabilizzata nel conto economico consolidato così 
come gli eventuali movimenti nelle riserve successivi all’acquisizione sono contabilizzati come movimenti delle ri-
serve consolidate.
Se esistono evidenze che il valore di una partecipazione possa aver subito una riduzione, si procede alla stima del 
valore recuperabile della partecipazione stessa, tenendo conto del valore attuale dei ﬂussi ﬁnanziari futuri che la 
partecipazione potrà generare, incluso il valore di dismissione ﬁnale dell’investimento. Qualora il valore di recupero 
risulti inferiore al valore contabile, la relativa differenza è rilevata nel conto economico.
Sezione 4 – Eventi successivi alla data di riferimento del bilancio
Successivamente al 31 dicembre 2017 e ﬁno alla data di approvazione del presente documento non si è veriﬁcato 
alcun fatto aziendale tale da determinare conseguenze rilevanti sui risultati patrimoniali ed economici rappresentati 
nel presente bilancio.
Ad ogni modo si illustrano sinteticamente i seguenti avvenimenti intervenuti.
404