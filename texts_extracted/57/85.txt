Bilancio Individuale 2017
Ai Soci di Banca Popolare di Bari
Signori Soci,
il Collegio Sindacale ha esaminato il progetto di bilancio dell’esercizio chiuso al 31 dicembre 2017 approvato dal 
Consiglio di Amministrazione della Banca Popolare di Bari (nel seguito, anche “Banca”) in data 29 marzo 2018 e che 
è stato trasmesso al Collegio Sindacale in tempo utile per la redazione della presente relazione. 
Il bilancio sia individuale che consolidato riferito rispettivamente alla Banca e al Gruppo per l’esercizio chiuso al 31 
dicembre 2017 è stato oggetto di revisione contabile da parte della società PricewaterhouseCoopers S.p.A., sogget-
to incaricato della revisione legale dei conti.  
Nel corso dell’esercizio 2017, il Collegio Sindacale ha vigilato, per quanto di propria competenza, sul rispetto dei 
principi di corretta amministrazione e, in particolare, sulle azioni in corso e intraprese per il mantenimento dell’a-
deguatezza dell’assetto organizzativo, amministrativo e contabile adottato dalla Banca e del suo funzionamento, 
nonché sull’afﬁdabilità di quest’ultimo a rappresentare correttamente i fatti di gestione, mediante l’ottenimento di 
informazioni dai responsabili delle principali funzioni aziendali e mediante l’esame della relativa documentazione. 
Si rammenta che al Collegio Sindacale sono attribuite anche le funzioni dell’Organismo di Vigilanza ex D.Lgs. n. 
231/2001.
Il Collegio Sindacale al ﬁne di esercitare nel concreto la vigilanza sul rispetto della legge e dello Statuto ha, come 
di consueto, interagito attivamente con le funzioni di controllo della Banca, con le quali si è costantemente rappor-
tato e confrontato anche sulla base delle risultanze delle loro attività e degli esiti delle veriﬁche effettuate e delle 
relazioni da queste redatte, nonché con la Società di Revisione, e ha partecipato a tutte le riunioni del Consiglio di 
Amministrazione che si sono svolte nel periodo di riferimento. In merito, il Collegio Sindacale conferma che tutte le 
precitate riunioni del Consiglio di Amministrazione sono state convocate e si sono svolte nel rispetto delle norme 
che ne disciplinano il funzionamento, che le azioni deliberate sono state ritenute conformi alla legge ed allo Statuto 
sociale e che alle sedute ha sempre partecipato l’Amministratore Delegato, nonché, ove le circostanze lo abbiano ri-
chiesto, i responsabili delle diverse funzioni aziendali. La partecipazione alle indicate riunioni ha assorbito l’esigenza 
dell’informativa almeno trimestrale da parte degli Amministratori, come previsto dall’art. 150, comma 1, del Decreto 
Legislativo n. 58/1998.
Il Collegio Sindacale ha partecipato, altresì, a talune adunanze del Comitato Controlli Interni e Rischi e del Comitato 
Assetti di Governance e Nomine tenutesi nel periodo di riferimento. 
Il Collegio Sindacale conferma, anche per l’esercizio in esame, il mantenimento della sostanziale appropriatezza 
della struttura organizzativa e delle deleghe, e che, in tale ambito, gli organismi e i soggetti titolari di deleghe hanno 
reso periodicamente informativa sull’attività svolta in adempimento delle stesse e sulle operazioni poste in essere 
di maggiore rilievo economico, ﬁnanziario e patrimoniale. Non sono state rilevate attività e/o operazioni di rilievo non 
conformi alla legge e allo Statuto. 
L’ordinaria attività di veriﬁca e vigilanza, prevista dal Codice Civile e dalle disposizioni regolamentari, si è svolta in 
modo regolare e da essa non sono emerse disfunzioni o irregolarità di rilievo o tali da richiedere speciﬁca menzione 
in questa sede. Nel corso del 2017 il Collegio Sindacale non ha rilevato operazioni estranee all’oggetto sociale, né 
operazioni manifestamente imprudenti o pregiudizievoli o comunque tali da compromettere l’integrità del patrimo-
nio sociale della Banca. L’attività del Collegio Sindacale è riportata, come prescritto, nel Libro delle adunanze del 
Collegio medesimo.
Come per gli esercizi precedenti, il Collegio Sindacale dà indicazione di seguito degli esiti degli accertamenti ispet-
tivi condotti dalla Banca d’Italia e da Consob sulle strutture della Vostra Banca:
1)  In data 21 marzo la Banca ha ricevuto l’esito dell’accertamento ispettivo condotto dalla Banca d’Italia nel pe-
riodo dal 20 giugno 2016 all’11 novembre 2016 con le ﬁnalità già illustrate nella relazione al bilancio d’esercizio 
precedente e dalla quale trova evidenza che, i relativi effetti economici patrimoniali erano stati dalla Banca già 
pienamente recepiti, sia per quanto riguarda i maggiori dubbi/esiti riscontrati, sia per quanto riguarda le indica-
zioni fornite, connesse alla conformità alla disciplina prudenziale sugli aumenti di capitale eseguiti, in merito alla 
correzione dei fondi propri. In relazione ai c.d. “rilievi ed osservazioni” ispettivi formulati, dalla Banca sono state 
elaborate e trasmesse le relative controdeduzioni, con esplicitazione del piano relativo agli ulteriori interventi 
programmati. Sullo stato di avanzamento di dette azioni, proseguiranno le rendicontazioni alla Banca d’Italia 
da parte del Collegio Sindacale che sino al loro completamento esegue speciﬁche attività di monitoraggio sulle 
stesse. 
2)  In pari data sono pervenuti i “rilievi e osservazioni” relativi all’accertamento ispettivo ﬁnalizzato alle veriﬁche di 
85