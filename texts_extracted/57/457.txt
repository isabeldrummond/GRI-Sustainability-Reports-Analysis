Bilancio Consolidato 2017
Illustrazione del criterio di stima del valore recuperabile
La veriﬁca della tenuta del valore contabile della CGU a cui l’avviamento è stato allocato è stata effettuata compa-
rando lo stesso con il valore recuperabile. Secondo lo IAS 36, par. 6, il valore recuperabile di un’attività o di una CGU 
è il maggiore tra il suo “fair value” dedotti i costi di vendita ed il suo “valore d’uso”. 
Il Gruppo ha stimato il valore recuperabile dell’avviamento con il metodo del “valore d’uso”. Il “fair value” non è stato 
considerato per il numero esiguo di transazioni avvenute nel mercato bancario, peraltro poco comparabili. 
Modalità di determinazione del “valore d’uso”
Per la determinazione del “valore d’uso” è stata utilizzata la metodologia del “Dividend Discount Model” nella varian-
te dell’“excess capital”. Tale metodologia si fonda sull’assunzione che il valore di un’azienda risulta essere pari alla 
somma dei ﬂussi ﬁnanziari futuri attualizzati potenzialmente distribuibili nel periodo di piano agli azionisti mante-
nendo un livello di patrimonializzazione soddisfacente più il valore attuale del “valore terminale”.
Il “valore terminale” è determinato quale valore di una rendita perpetua stimata sulla base di un ﬂusso ﬁnanziario 
normalizzato economicamente sostenibile e coerente con il tasso di crescita di lungo termine “g”.
Il calcolo dei ﬂussi ﬁnanziari potenzialmente distribuibili agli azionisti è stato effettuato, coerentemente con gli im-
pairment test condotti nei precedenti esercizi, su un orizzonte temporale di 5 anni, sulla base del budget 2018 e 
delle Proiezioni economico-ﬁnanziarie 2019-2022 (congiuntamente le “Proiezioni”), approvate dal CdA in data 8 mar-
zo 2018, e di un CET 1 ratio minimo pari al 10,5%, in considerazione degli obiettivi pluriennali di solidità patrimoniale 
che il Gruppo si è posto nonché in coerenza con l’attuale risk appetite framework di Gruppo. Tale scelta contempera, 
da una parte, la logica intrinseca di porre delle soglie sul capitale di maggiore qualità che possano essere rispettate 
anche di fronte a scenari negativi (ed a fronte di cui possono essere ragionevolmente poste in essere le opportune 
azioni correttive), e, dall’altra, di mantenere dei buffer rispetto agli obiettivi di medio-lungo termine assegnati dal 
regolatore all’interno del periodico processo SREP.
Al riguardo, si precisa che il rallentamento della ripresa macro-economica e dei tassi ed il differente contesto nor-
mativo e regolamentare hanno reso necessario un forte ripensamento delle modalità implementative delle direttrici 
deﬁnite nel Piano Industriale 2016-2020 (il “Piano”), che tuttavia rimangono valide, sia in termini di revisione del mo-
dello di business e delle leve di ricavo, sia in termini di programmi di efﬁcienza e di cost reduction, nonchè in termini 
di gestione ottimale e proattiva del credito e delle leve di efﬁcientamento dell’utilizzo del capitale.
Si è posta, quindi, la necessità di avviare un percorso di revisione del Piano medesimo in termini di timing e modalità 
di messa a terra degli obiettivi pluriennali per tener conto dei seguenti principali aspetti:
•  le variazioni del contesto macroeconomico rispetto a quanto previsto in sede di predisposizione del Piano, in 
particolar modo con riferimento all’andamento di tassi d’interesse eccezionalmente bassi;
•  le evoluzioni normative e regolamentari intervenute successivamente alla stesura del Piano, tra le quali gli im-
patti derivanti dal nuovo principio contabile IFRS 9, non fattorizzati nel Piano;
•  dall’analisi degli scostamenti tra dati consuntivi e di budget al 31 dicembre 2017, è emerso un risultato netto 
inferiore a quanto previsto a budget, da ricondurre, oltre ad oneri non ricorrenti di rilievo gran parte dei quali 
connessi a salvataggi bancari (cfr. svalutazione Fondo Atlante, interventi a sostegno di Carim, Carismi e CariCe-
sena), anche a fattori di natura esogena e ad eventi di natura straordinaria, quali principalmente una dinamica 
dei tassi in ripresa più lenta rispetto alle previsioni del Piano, nonché allo slittamento del piano di rafforzamento 
patrimoniale previsto nel 2016/2017 che ha di fatto ostacolato parte della crescita degli attivi prevista nel Piano. 
Pertanto, il CdA della Capogruppo ha ravvisato la necessità di predisporre nuove Proiezioni economico-ﬁnanziarie 
quinquennali utilizzate ai ﬁni dell’impairment test, che rappresentano il punto di partenza per una successiva revi-
sione del Piano Industriale (da completarsi in concomitanza con il processo di Trasformazione in SpA), fermi restan-
do gli assunti di base del vigente Piano, le cui linee guida strategiche risultano attuali e in linea rispetto a quanto il 
mercato esprime all’interno dei piani pluriennali dei principali player bancari.
In particolare, dette Proiezioni muovono dal budget 2018 e per gli anni successivi (2019-2022) fattorizzano:
•  cautelativamente, le ultime previsioni di crescita di Sistema (indicate da primario provider di settore); 
•  gli obiettivi di rafforzamento patrimoniale approvati dal Consiglio di Amministrazione della Capogruppo nel cor-
so del secondo semestre 2017. Superata infatti l’impasse legata al giudizio di costituzionalità sulla Riforma delle 
457