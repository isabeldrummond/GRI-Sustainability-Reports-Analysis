Bilancio Consolidato 2017
Sezione 5 - Attività ﬁnanziarie valutate al fair value
Il Gruppo non ha classiﬁcato attività ﬁnanziarie in tale categoria.
Sezione 6 - Operazioni di copertura
Criteri di classiﬁcazione
Le operazioni di copertura hanno la funzione di ridurre o trasferire i rischi connessi a singole attività e passività o di 
insiemi di attività e passività. Gli strumenti che possono essere utilizzati per la copertura, sono i contratti derivati 
(comprese le opzioni acquistate) e gli strumenti ﬁnanziari non derivati, per la sola copertura del rischio cambio. Tali 
strumenti sono classiﬁcati nello stato patrimoniale alla voce “Derivati di copertura”.
Le tipologie di coperture possibili sono le seguenti:
1)  copertura di fair value (fair value hedge): è la copertura dell’esposizione alle variazioni del fair value di attività, 
passività, impegni non contabilizzati, o di una porzione di essi, attribuibile a un rischio particolare;
2)  copertura di ﬂussi ﬁnanziari (cash ﬂow hedge): è la copertura dell’esposizione alla variabilità dei ﬂussi di cassa 
futuri attribuibili a particolari rischi associati ad un’attività o passività (come i futuri pagamenti di interessi a tasso 
variabile o i ﬂussi ﬁnanziari relativi ad una programmata operazione altamente probabile);
3)  copertura di un investimento netto in una gestione estera (hedge of a net investment in a foreign operation as 
deﬁned in IAS 21): è la copertura dei rischi di un investimento in un’impresa estera espresso in valuta.
L’operazione è considerata di copertura se esiste una documentazione formalizzata della relazione tra lo strumento 
di copertura e i rischi coperti che rilevi gli obiettivi di gestione del rischio, la strategia per effettuare la copertura e 
i metodi che saranno utilizzati per veriﬁcare l’efﬁcacia della copertura. Inoltre deve essere testato che la copertura 
sia efﬁcace nel momento in cui ha inizio e, prospetticamente, durante tutta la vita della stessa.
L’attività di controllo dell’efﬁcacia della copertura si articola in:
•   test prospettici: giustiﬁcano l’applicazione dell’hedge accounting in quanto dimostrano l’attesa efﬁcacia della 
copertura nei periodi futuri;
•   test retrospettici: misurano nel tempo quanto i risultati effettivi si siano discostati dalla copertura perfetta.
La copertura si assume altamente efﬁcace quando le variazioni attese ed effettive del fair value o dei ﬂussi di cassa 
dello strumento ﬁnanziario di copertura neutralizzano quasi integralmente le variazioni dell’elemento coperto, nei 
limiti stabiliti dall’intervallo 80-125%.
Per le operazioni di copertura “forword sale”(rientranti nell’ambito della cash ﬂow hedge) considerate le caratteri-
stiche peculiari delle stesse, la copertura viene assunta sempre pienamente efﬁcace (esito test 100%) con conse-
guente iscrizione contabile a patrimonio netto della intera variazione di fair value del derivato. Quando l’operazione 
programmata si veriﬁcherà, o ci si attende che non debba più accadere, l’utile o la perdita complessivo che era stato 
rilevato direttamente a patrimonio netto dovrà essere imputato a conto economico.
La contabilizzazione delle operazioni di copertura viene interrotta nei seguenti casi:
a)  la copertura operata tramite il derivato cessa o non è più altamente efﬁcace;
b)  il derivato scade, viene venduto, rescisso o esercitato;
c)  l’elemento coperto è venduto, scade o è rimborsato;
d)  viene revocata la deﬁnizione di copertura.
Nei casi (a), (c) e (d) il contratto derivato di copertura viene riclassiﬁcato tra gli strumenti di negoziazione.
Nel caso di operazioni di copertura generica, lo IAS 39 consente che oggetto di copertura di fair value dal rischio di 
tasso di interesse sia non solo una singola attività o passività ﬁnanziaria ma anche un importo monetario, contenuto 
in una molteplicità di attività e passività ﬁnanziarie (o di loro porzioni), in modo che un insieme di contratti derivati 
possa essere utilizzato per ridurre le oscillazioni di fair value delle poste coperte al modiﬁcarsi dei tassi di interesse 
di mercato. 
423