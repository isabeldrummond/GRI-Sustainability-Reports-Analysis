Nota Integrativa | Parte A | Politiche Contabili
riduzione di valore viene effettuata ad ogni chiusura di bilancio o di situazione infrannuale. 
Gli utili o le perdite riferiti alle “Attività ﬁnanziarie detenute sino a scadenza”, sono rilevati nel conto economico nel 
momento in cui le attività sono cancellate o hanno subito una riduzione di valore, nonché tramite il processo di 
ammortamento. 
In sede di chiusura del bilancio e delle situazioni infrannuali, viene effettuata la veriﬁca dell’esistenza di obiettive 
evidenze di riduzione di valore. 
Se sussistono tali evidenze l’importo della perdita viene misurato come differenza tra il valore contabile dell’attività 
e il valore attuale dei futuri ﬂussi ﬁnanziari stimati, scontati al tasso di interesse effettivo originario. L’importo della 
perdita viene rilevato nel conto economico. Qualora i motivi della perdita di valore siano rimossi a seguito di un 
evento veriﬁcatosi successivamente alla rilevazione della riduzione di valore, vengono effettuate riprese di valore 
con imputazione a conto economico.
Il ripristino di valore non deve determinare un valore contabile che supera il costo ammortizzato che si sarebbe 
avuto nel caso in cui la perdita per riduzione di valore non fosse stata rilevata. 
Criteri di cancellazione 
Le attività ﬁnanziarie vengono cancellate quando scadono i diritti contrattuali sui ﬂussi ﬁnanziari derivati dalle atti-
vità stesse o quando l’attività ﬁnanziaria viene ceduta trasferendo sostanzialmente tutti i rischi e beneﬁci ad essa 
connessi. Per contro, qualora sia stata mantenuta una quota parte rilevante dei rischi e beneﬁci relativi alle attività 
ﬁnanziarie cedute, queste continuano ad essere iscritte in bilancio, ancorché giuridicamente la titolarità delle attività 
stesse sia stata effettivamente trasferita. Nel caso in cui non sia possibile accertare il sostanziale trasferimento dei 
rischi e beneﬁci, le attività ﬁnanziarie vengono cancellate dal bilancio qualora non sia stato mantenuto alcun tipo di 
controllo sulle stesse. In caso contrario, la conservazione, anche in parte, di tale controllo comporta il mantenimento 
in bilancio delle attività in misura pari al coinvolgimento residuo, misurato dall’esposizione ai cambiamenti di valore 
delle attività cedute ed alle variazioni dei ﬂussi ﬁnanziari delle stesse. 
Inﬁne, le attività ﬁnanziarie cedute vengono cancellate dal bilancio nel caso in cui vi sia la conservazione dei diritti 
contrattuali a ricevere i relativi ﬂussi di cassa, con la contestuale assunzione di un’obbligazione a pagare detti ﬂussi, 
e solo essi ad altri soggetti terzi.
Sezione 4 - Crediti
Criteri di classiﬁcazione
I crediti rientrano nella più ampia categoria delle attività ﬁnanziarie non derivate che prevedono pagamenti ﬁssi o 
comunque determinabili, non quotate in un mercato attivo. Essi si originano quando il Gruppo fornisce denaro, beni 
e servizi direttamente al debitore senza che vi sia l’intenzione di negoziare il relativo credito sorto. In questa catego-
ria non sono quindi compresi i ﬁnanziamenti e i crediti emessi con l’intenzione di essere venduti immediatamente o 
nel breve termine, che sono eventualmente classiﬁcati invece come “posseduti per essere negoziati” e quelli che il 
management decide di classiﬁcare nella categoria residuale “disponibili per la vendita”. I crediti includono gli impie-
ghi con clientela e banche, sia erogati direttamente sia acquistati da terzi, i crediti di funzionamento connessi alla 
fornitura di servizi ﬁnanziari, le operazioni di riporto e i pronti contro termine. 
Criteri di iscrizione
I crediti sono iscritti in bilancio solo quando il Gruppo diviene parte del contratto di ﬁnanziamento. L’iscrizione iniziale 
dei crediti avviene alla data di erogazione o, nel caso di un titolo di debito, a quella di regolamento, sulla base del 
relativo fair value, che corrisponde normalmente all’ammontare erogato o al prezzo della sottoscrizione, compren-
sivo dei costi/proventi direttamente riconducibili e determinabili sin dall’origine dell’operazione, ancorché liquidati in 
un momento successivo. Sono esclusi i costi che, pur avendo le caratteristiche suddette, sono oggetto di rimborso 
da parte del debitore. Nel caso di crediti rivenienti dalla vendita di beni o dalla prestazione di servizi la rilevazione 
è connessa con il momento in cui la vendita o la prestazione del servizio è ultimata e cioè il momento in cui è pos-
sibile rilevare il provento e di conseguenza sorge il diritto alla ricezione. Nella voce crediti sono rilevati, secondo la 
pertinente composizione merceologica, i ﬁnanziamenti oggetto di operazioni di cartolarizzazione per le quali non 
sussistono i requisiti richiesti dallo IAS 39 per la cancellazione dal bilancio.
420