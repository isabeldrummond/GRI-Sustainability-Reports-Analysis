Bilancio Individuale 2017
Il rischio di tasso di interesse
La Banca, in linea con quanto stabilito dalle disposizioni di Vigilanza in vigore, ha implementato un apposito sistema 
per la gestione del rischio tasso di interesse sul banking book, ovvero del rischio di riduzioni del valore economico 
del patrimonio e del margine di interesse determinate da variazioni inattese delle curve dei tassi.
In particolare, le caratteristiche del sistema in uso sono formalizzate nell’ambito di una speciﬁca policy che deﬁnisce 
norme, processi e strumenti funzionali a governare tale tipologia di rischio.
La quantiﬁcazione del capitale interno a fronte del rischio di tasso d’interesse sul banking book è effettuata me-
diante un apposito modello interno, basato su una procedura di Asset and Liability Management (ALMPro ERMAS 
di Prometeia).
Al ﬁne di incrementare l’accuratezza delle stime di rischio, tale piattaforma consente di valutare sia gli impatti legati 
alla modellizzazione delle poste a vista, sia gli effetti derivanti da fenomeni di prepayment degli impieghi erogati a 
clientela. Nel dettaglio, la Banca ha provveduto all’implementazione dei seguenti modelli comportamentali, oggetto 
di periodiche attività di aggiornamento e calibrazione:
•  modello delle poste a vista: basato su due analisi distinte, dedicate rispettivamente allo studio della persistenza 
dei volumi delle poste a vista e dell’andamento dei tassi relativi a tali aggregati rispetto all’evoluzione dei tassi di 
mercato;
•  modello di prepayment: funzionale alla stima un piano di ammortamento atteso degli impieghi a scadenza dif-
ferente rispetto a quello contrattuale, mediante la determinazione dei coefﬁcienti di una funzione parametrica 
di sopravvivenza che tiene conto di variabili ﬁnanziarie quantitative (ad es. incentivi al riﬁnanziamento) e variabili 
esplicative categoriche (ad es. tipo di controparte, età del mutuatario, ecc.).
La procedura valuta inoltre l’impatto sul proﬁlo di rischio delle opzionalità implicite (cap / ﬂoor) sulle poste a tasso 
variabile.
Nel complesso, la considerazione di tali effetti consente una gestione del rischio tasso maggiormente orientata 
all’ottimizzazione della struttura di ALM, a beneﬁcio sia della redditività attesa che degli assorbimenti patrimoniali.
Il principale strumento di mitigazione del rischio di tasso è rappresentato dall’attività di monitoraggio delle soglie 
deﬁnite nell’ambito del Risk Appetite Framework e dei limiti ad esso connessi. Tale attività, infatti, è ﬁnalizzata ad 
assicurare che lo stesso sia correttamente ed efﬁcacemente gestito attraverso la tempestiva individuazione di 
eventuali criticità e la deﬁnizione delle opportune azioni correttive.
Nello speciﬁco, al ﬁne di valutare la congruità dell’esposizione al rischio di tasso di interesse con il proﬁlo di rischio 
deﬁnito dagli Organi con funzione di indirizzo strategico, la Banca utilizza il modello interno sopra citato ai ﬁni della 
stima di un Indicatore di Rischiosità coerente con le logiche deﬁnite dalla Banca d’Italia nella Circolare 285/2013. 
L’Indicatore è determinato come differenza tra il valore attuale delle poste dell’attivo e del passivo ed il corrispon-
dente valore attuale stimato sulla base della medesima curva dei tassi a seguito dell’applicazione di uno shock. In 
particolare, per ciascuno dei nodi curva nei confronti dei quali l’Istituto è esposto, lo shock è ottenuto sulla base 
delle variazioni annuali dei tassi di interesse registrate in un periodo di osservazione pluriennale, considerando il 
99,9° percentile al rialzo. La differenza tra i valori attuali ottenuti con le due curve, inﬁne, è rapportata al valore dei 
Fondi Propri per ottenere un Indicatore di Rischiosità espresso in termini percentuali.
Sempre in coerenza con la normativa prudenziale, la Banca utilizza l’ipotesi di shift della curva dei tassi di +200 basis 
point quale scenario di stress. Tale stress è inoltre integrato con ulteriori scenari, deﬁniti in coerenza con i principi intro-
dotti nell’aprile 2016 dal Comitato di Basilea e basati su differenti strutture di shock non paralleli delle curve dei tassi.
Oltre ad effettuare stime degli impatti sul valore del patrimonio, la procedura in uso consente di quantiﬁcare gli 
effetti degli shock precedentemente citati anche sul margine di interesse.
Inﬁne, il Gruppo si è dotato di processi e procedure per la deﬁnizione di attività di copertura IAS compliant degli 
impatti derivanti da variazioni inattese dei tassi di mercato.
Il rischio di liquidità
La Banca, coerentemente con la normativa in vigore (Circolare Banca d’Italia 285/2013), ha provveduto all’implemen-
tazione di un adeguato sistema di governo e gestione del rischio di liquidità, dotandosi di appositi processi per la 
75