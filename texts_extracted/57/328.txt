Relazione sulla gestione
I mercati cui il Gruppo si rivolge sono: 
•  il mercato Retail (famiglie consumatrici, professionisti, lavoratori autonomi, ecc.);
•  il mercato Corporate (piccole e medie imprese);
•  gli Enti Pubblici e le Scuole per la gestione delle tesorerie;
Nell’ambito dei servizi di investimento il Gruppo svolge attività di negoziazione in conto proprio e conto terzi, col-
locamento, gestione individuale di portafogli per conto terzi, attività di ricezione e trasmissione di ordini nonché 
mediazione. Quando possibile, il Gruppo tende a realizzare in proprio i prodotti presenti nella propria gamma, al ﬁne 
di poter gestire autonomamente l’intera “ﬁliera” produttiva, dall’ideazione e realizzazione al collocamento commer-
ciale.
Storia del Gruppo Banca Popolare di Bari
Le origini del Gruppo Banca Popolare di Bari risalgono al 1960, quando un gruppo di imprenditori e professionisti 
baresi, guidati da Luigi Jacobini, fonda la Banca Popolare di Bari. Dinamica e a forte vocazione territoriale, la nuova 
realtà creditizia inizia subito a imporsi, diventando punto di riferimento per l’intera città.
Nel 1998 al termine di una serie di acquisizioni di banche locali, la Banca Popolare della Penisola Sorrentina, la Banca 
Popolare di Calabria e la Nuova Banca Mediterranea, viene costituito il Gruppo Creditizio Banca Popolare di Bari che 
ha continuato la propria crescita tramite l’acquisizione nel 2000 di società specializzate nell’intermediazione mobi-
liare, nella gestione del risparmio e nel corporate ﬁnance, nel contempo sviluppando la “bancassicurazione”.
Nel frattempo il Gruppo si è mosso su altri due versanti: da un lato consolidando la sua presenza nel Sud Italia e 
muovendo i primi passi per affermarsi anche sul territorio nazionale; dall’altro arricchendo il Gruppo di società com-
plementari al business ﬁnanziario.
Il presidio territoriale è proseguito anche con l’apertura di sportelli propri: da Roma, a Manfredonia, passando per 
Gioia del Colle, Noci ed anche Milano Diaz, Ostuni e Caserta. Le nuove aperture hanno fatto salire il numero degli 
sportelli e hanno ulteriormente evidenziato la dinamicità del Gruppo.
Il risultato è stato quello di offrire, in aree sempre più ampie, una gamma di prodotti e di servizi capaci di rispondere 
sia alle esigenze più tradizionali delle famiglie, sia a quelle più articolate e complesse delle aziende, anche attraverso 
la multicanalità.
Tra il 2008 ed il 2014 la Banca Popolare Bari ha ulteriormente ampliato il proprio raggio d’azione commerciale con 
l’acquisizione di 43 sportelli ceduti dal Gruppo Intesa Sanpaolo, della quota di controllo della Cassa di Risparmio di 
Orvieto e, inﬁne, di Banca Tercas e di Banca Caripe, entrambe in amministrazione straordinaria, successivamente 
fuse per incorporazione nella capogruppo. 
Più recentemente, nel 2016, la Banca Popolare di Bari ha contribuito a evitare il primo caso di bail in nazionale, ac-
quisendo le attività e le passività della Banca Popolare delle Province Calabre, e, sempre nello stesso anno, è stata 
la prima banca italiana ad ottenere la GACS per la cessione di crediti NPLs.
Dopo la ripresa del 2015, la Banca Popolare di Bari è oggi la seconda banca popolare italiana in forma cooperativa 
ed è in procinto di trasformarsi in Spa.
328