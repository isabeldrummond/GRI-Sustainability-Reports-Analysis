Nota Integrativa | Parte E | Informazioni sui rischi e relative politiche di copertura
sono condotte con logica di full evaluation ed includono gli effetti della modellizzazione delle poste a vista, al ﬁne 
di tener conto della persistenza dei volumi e dell’elasticità di tali poste rispetto a variazioni dei tassi di mercato. I 
modelli di misurazione del rischio implementati consentono, inoltre, di valutare sia gli impatti derivanti da fenomeni 
di prepayment degli impieghi, sia gli effetti legati alle eventuali opzionalità implicite (cap / ﬂoor) su poste a tasso 
variabile. La considerazione di tali effetti consente, nel complesso, una gestione del rischio tasso maggiormente 
orientata all’ottimizzazione della struttura di ALM, a beneﬁcio sia della redditività attesa che degli assorbimenti 
patrimoniali.
L’impatto sul valore del patrimonio viene determinato come differenza tra il valore attuale delle poste dell’attivo e 
del passivo ed il corrispondente valore attuale stimato sulla base della medesima curva dei tassi, alla quale viene 
applicato uno shock corrispondente alle variazioni annuali dei tassi di interesse registrate in un periodo di osserva-
zione pluriennale, considerando il 99,9° percentile al rialzo. La differenza tra i due valori attuali, inﬁne, è rapportata 
al dato di Fondi Propri per ottenere un Indicatore di Rischiosità percentuale, determinato con logiche simili a quelle 
proposte da Banca d’Italia nella Circolare 285/2013.
La Banca, inoltre, sempre in linea con le Disposizioni di Vigilanza Prudenziale, utilizza l’ipotesi di shift della curva dei 
tassi di +200bps quale scenario di stress test (cfr. Titolo III, Capitolo I, Allegato C della Circ. Banca d’Italia 263/2006 
e successivi aggiornamenti).
Tale ipotesi è afﬁancata dalla quantiﬁcazione degli impatti derivanti dagli scenari di stress introdotti nel 2016 dal 
Comitato di Basilea (cfr. “Interest rate risk in the banking book”, aprile 2016) e basati anche su shock non paralleli 
dei nodi curva.
Il modello in uso, oltre a quantiﬁcare gli impatti sul valore del patrimonio, consente di effettuare stime degli effetti 
di variazioni dei tassi sul margine di interesse, al ﬁne quantiﬁcare l’esposizione dei risultati reddituali attesi rispetto 
a mutamenti delle curve di mercato.Il rischio di prezzo, invece, è legato essenzialmente alla presenza di strumenti 
ﬁnanziari all’interno del portafoglio delle attività ﬁnanziarie “disponibili per la vendita”. In particolare, la Banca prov-
vede a quantiﬁcare il rischio di prezzo di azioni ed obbligazioni mediante misure di VaR (Value at Risk) parametrico, 
stimate con la metodologia descritta con riferimento al portafoglio di negoziazione. 
Inﬁne, per quanto attiene agli aggregati rappresentati da partecipazioni e fondi di livello 3 di fair value, la Banca 
provvede al monitoraggio di uno speciﬁco sistema di indicatori di early warning deﬁniti nella policy di gestione dei 
rischi di mercato.
B. Attività di copertura del fair value
Obiettivo delle operazioni di copertura del fair value è quello di evitare che variazioni inattese dei tassi di mercato 
si ripercuotano negativamente sul margine di interesse. In particolare, la Banca si è dotata di processi e procedure 
per la copertura IAS compliant di poste dell’attivo a tasso ﬁsso.
Nel corso del 2017, sono state quindi poste in essere, nell’ambito di una più ampia strategia di efﬁcientamento a 
medio/lungo termine del proﬁlo ALM della Banca, ulteriori operazioni di hedging per un nozionale complessivamen-
te pari a circa 240 mln di euro. 
Al 31 dicembre 2017, si segnalano pertanto coperture in essere in regime di Fair Value Hedge su mutui a tasso ﬁsso 
per un nozionale swap complessivamente pari a 286,6 milioni di euro e su obbligazioni governative a tasso ﬁsso, 
classiﬁcate nel portafoglio Available for Sale, il cui fair value ammonta a circa 36 milioni di euro (37 milioni di euro al 
31 dicembre 2016).
Allo stato attuale non sono state poste in essere attività di copertura dal rischio di spread.
C. Attività di copertura dei ﬂussi ﬁnanziari
Le operazioni di copertura di ﬂussi ﬁnanziari (cash ﬂow hedge) hanno l’obiettivo di coprire la Banca dall’esposizione 
alla variabilità dei ﬂussi di cassa futuri attribuibili a particolari rischi associati ad un’attività o passività (come i futuri 
pagamenti di interessi a tasso variabile o i ﬂussi ﬁnanziari relativi ad una programmata operazione altamente pro-
babile).
Nel corso del 2017 la Banca non ha posto in essere operazioni di copertura dei ﬂussi ﬁnanziari.
236