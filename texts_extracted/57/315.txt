Bilancio Consolidato 2017
DICHIARAZIONE DEL PRESIDENTE DEL CONSIGLIO DI AMMINISTRAZIONE
Trasparenza e responsabilità sociale sono le strade a senso unico che qualsiasi azienda deve percorrere se vuole 
puntare al proprio sviluppo. Ecco perché la rendicontazione delle informazioni non ﬁnanziarie al di là degli obblighi 
imposti dalla direttiva europea, diventa per clienti e Soci della Popolare un faro destinato a fare luce su una serie di 
iniziative perseguite con convinzione e lungimiranza. Giacché la nostra funzione piuttosto che sul consenso si basa 
sulla condivisione di scopi e di mezzi.
Vogliamo che sia chiara l’esigenza di rappresentare una categoria impegnata ad aiutare il Paese a ripartire. Soprat-
tutto questa parte del Paese, il Mezzogiorno, dove il ruolo del Gruppo si rivela sempre più incisivo e determinante 
per la crescita economica, in un contesto caratterizzato da grandi potenzialità e del quale vuole continuare a essere 
un punto di riferimento autorevole e qualiﬁcato.
Dinamicità, abilità strategica e convinzione sono i tratti che caratterizzano la Banca, alimentata da valori quali la 
lealtà nella competizione, il rispetto, la passione, lo slancio creativo. L’obiettivo è quello di fare prendere forma a una 
identità ancora più riconoscibile. Attraverso la vicinanza alle persone e ai territori nell’ambito dei quali si esprime al 
meglio il nostro essere “popolare”. 
In un periodo storico di estrema delicatezza e di rapida evoluzione, la Banca è di fronte alla sﬁda della ripresa econo-
mica e alla necessità di saper cogliere tempestivamente le opportunità che si presentano. In tale contesto abbiamo 
il compito di intervenire per costruire un sistema non solo efﬁcace, ma forte e moderno, e rivolgerci alle generazioni 
più giovani per soddisfarne i futuri bisogni.
La dichiarazione non ﬁnanziaria pone in evidenza alcuni capitoli che riteniamo fondamentali: dal dialogo con la gen-
te, alle relazioni industriali e sindacali. Lo sviluppo delle realtà geograﬁche più disagiate e il sostegno alle iniziative 
imprenditoriali in esse presenti danno anche un senso compiuto alle nuove acquisizioni e alla crescita territoriale 
della Banca.
Una vera e propria foto di famiglia, che vada oltre gli annunci pubblicitari. Con un solo movente possibile: il buon 
senso. 
  Marco Jacobini
  Presidente Banca Popolare di Bari
315