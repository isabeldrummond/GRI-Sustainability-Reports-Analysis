Relazione sulla gestione
FATTI RILEVANTI AVVENUTI DOPO LA CHIUSURA DELL’ESERCIZIO
I fatti di maggiore rilevanza avvenuti dopo la chiusura dell’esercizio riguardano:
-  nell’ambito dell’attività di ristrutturazione dell’operazione di cartolarizzazione di mutui denominata 2017 Popola-
re Bari SME i) in data 5 gennaio 2018 BPB e CRO hanno riacquistato il titolo senior precedentemente posseduto 
un investitore istituzionale relativo al veicolo 2017 Popolare Bari SME Srl, ii) in data 16 e 22 gennaio 2018 si è 
provveduto rispettivamente al riacquisto di un portafoglio di mutui ipotecari e chirografari non performanti e alla 
cessione al veicolo di un ulteriore portafoglio crediti di circa 306 milioni di euro classiﬁcati come in bonis. Il 28 
febbraio 2018 la società veicolo ha ﬁnanziato l’acquisto dell’ulteriore portafoglio succitato mediante l’emissione 
di due titoli senior e di un titolo mezzanine. I titoli senior emessi, come quelli già esistenti, oltre al titolo mezzanine 
di nuova emissione sono stati dotati di rating e quotati presso la borsa irlandese. Si rammenta che uno dei titoli 
senior di nuova emissione, di importo pari a 150 milioni di euro, è stato sottoscritto dalla Banca Europea degli 
Investimenti, mentre per i restanti è previsto nel corso delle prossime settimane l’ottenimento dell’eleggibilità 
per il riﬁnanziamento presso l’Eurosistema.
-  con decreto dell’11 gennaio 2018, il MEF ha concesso la garanzia statale in favore del titolo senior dell’operazione 
di cartolarizzazione Popolare Bari NPLs 2017, secondo quanto previsto dal D.L. 14 febbraio 2016 n. 18, convertito 
nella Legge 8 aprile 2016 n. 49;
-  nel mese di febbraio 2018 si è conclusa la procedura di assegnazione a titolo gratuito di azioni della Banca Po-
polare di Bari, secondo le modalità previste dai Prospetti informativi approvati dalla Consob in data 21 novembre 
2014 e 21 maggio 2015, in relazione agli aumenti di capitale, rispettivamente, del 2014 e del 2015.
Complessivamente, sono state emesse n. 2.789.224 nuove azioni BPB (ISIN IT0005312324), con godimento dall’1 
gennaio 2018, per un controvalore di euro 13.946.120,00 (pari al numero di azioni emesse moltiplicato per il valore 
nominale unitario di euro 5,00). Come previsto dai Prospetti informativi, il calcolo delle azioni aggiuntive è stato ef-
fettuato mediante arrotondamento per difetto all’unità intera (tutte le frazioni non sono state liquidate).
A ﬁne febbraio 2018, pertanto:
•  il capitale sociale di BPB e del Gruppo si è incrementato di euro 13.946.120, passando da euro 800.981.345 al 31 
dicembre 2017 agli attuali euro 814.927.465;
•  il numero delle azioni in circolazione è passato da 157.574.208 al 31 dicembre 2017 agli attuali 160.363.432.
-  con comunicazione dell’8 marzo u.s., l’azionista Fondazione Cassa di Risparmio di Orvieto (la “Fondazione”), socio 
di minoranza della Cassa di Risparmio di Orvieto, ha trasmesso al Collegio Sindacale della controllata una denun-
zia ex articolo 2408 Codice Civile, avente ad oggetto il collocamento, presso clientela della Cassa di Risparmio di 
Orvieto, di strumenti ﬁnanziari emessi dalla Capogruppo.
Il Collegio ha di conseguenza avviato le attività per rispondere alle tematiche sollevate nella denunzia, con il suppor-
to delle strutture della Cassa e della Capogruppo, laddove necessario.
Per quanto esaminato dal Collegio della controllata sino alla data di chiusura della presente relazione, le indagini 
compiute non determinano riﬂessi sul progetto di bilancio della Cassa;
-  in data 21 marzo 2018, i giudici della Corte Costituzionale hanno deciso in merito alle tre questioni di costituzio-
nalità sollevate dai ricorrenti attraverso il Consiglio di Stato (utilizzo del decreto legge, poteri di regolamento di 
Banca d’Italia e diritto di recesso) - che comportavano, nel complesso, limitazioni al rimborso in caso di recesso 
del socio a seguito della trasformazione della banca in S.p.A - ritenendole tutte infondate. In particolare, secon-
do la Consulta i) sussistevano i presupposti di necessità e di urgenza per il decreto legge, in quanto richiesto a 
gran voce anche da organismi internazionali come il Fondo Monetario Internazionale e l’OCSE, ii) la limitazione 
del cosiddetto diritto di recesso non porta lesione al diritto di proprietà e iii) i poteri normativi afﬁdati alla Banca 
d’Italia per limitare il diritto di recesso per i soci dissenzienti rientrano nei limiti consentiti dalla Costituzione. Nel 
frattempo si attende per ﬁne aprile 2018 il deposito della sentenza della Consulta, a seguito della quale il Consi-
glio di Stato dovrà convocare entro venti giorni un’udienza per decidere se prorogare o meno la misura cautelare 
adottata a ﬁne 2016 con la quale si congelava la decorrenza dei termini entro i quali indire le assemblee per la 
trasformazione.
384