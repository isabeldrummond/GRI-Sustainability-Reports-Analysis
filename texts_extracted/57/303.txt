Bilancio Consolidato 2017
LA STRUTTURA OPERATIVA
Gli organici nel corso del 2017 hanno registrato a livello di Gruppo un decremento rispetto all’anno precedente 
(–4,0%) passando da 3.188 a 3.062 unità.
Al 31 dicembre 2017 il personale complessivo a livello di Gruppo risulta composto per l’1,2% da dirigenti, per il 32,4% 
da quadri direttivi e per il 66,3% da dipendenti delle aree professionali.
Distribuzione dipendenti 
per grado
32,4%
1,2%
66,3%
dirigenti
quadri direttivi
aree professionali
Gli obiettivi formativi ed i relativi programmi sono stati deﬁniti in relazione ai progetti di revisione dei modelli di fun-
zionamento organizzativi e commerciali. Il contesto esterno è fortemente regolamentato e nel contempo altamente 
competitivo, mentre il quadro economico permane diffusamente fragile.
Nello scenario descritto, la formazione ha accompagnato i progetti di riassetto organizzativo e crescita del Gruppo, 
puntando da un lato allo sviluppo delle competenze dei nuovi proﬁli professionali di rete deﬁniti con il processo di 
riorganizzazione commerciale, dall’altro all’allineamento organizzativo ed operativo richiesto a valle dell’acquisizione 
di una rete di sportelli provenienti da un altro gruppo bancario. In tale senso sviluppati, i processi formativi opera-
no sulla cultura della Banca, nell’ambito di un cambiamento strategico, quale chiave di sviluppo delle competenze 
distintive, dei comportamenti, degli orientamenti, delle motivazioni di fondo e valori diffusi e condivisi, in ottica di 
corporate identity (intesa quale collante interno e substrato professionale su cui allestire le iniziative volte ad affron-
tare le molteplici sﬁde provenienti dall’esterno dell’organizzazione).
Implementando i concetti sopra espressi, il Gruppo, in linea con l’evolversi delle dinamiche di mercato, ha avviato 
una politica formativa diretta a sostenere i piani di sviluppo (deﬁnendo, peraltro, ﬁgure professionali con competen-
ze sempre più articolate) e la progettazione formativa è indirizzata a promuovere le competenze di natura tecnica, 
gestionale e comportamentale delle ﬁgure professionali presenti, in coerenza con il Piano strategico aziendale.
Le iniziative formative, come sopra delineate, oltre a comprendere il tipico ﬁne di consolidamento delle competenze, 
hanno tenuto conto anche delle prescrizioni normative, comportanti spesso forti novità nelle modalità lavorative e 
procedurali, per coniugare una corretta operatività, ossequiosa delle indicazioni ﬁnalizzate alla tutela degli interessi 
dei clienti e del pubblico, agli importanti programmi di sviluppo commerciale ed alle relative fasi di attuazione.
Le relazioni sindacali, anche nel corso del 2017, in considerazione della natura delle tematiche da affrontare, si sono 
svolte prevalentemente a livello di Gruppo. L’attuazione del piano industriale, infatti, ha comportato un confronto 
incentrato sulle Banche che ne fanno parte, dovendosi implementare iniziative di governo dei costi perseguendo i 
necessari risultati complessivi di recupero di competitività e redditività. 
303