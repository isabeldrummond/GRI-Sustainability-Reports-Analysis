Bilancio Individuale 2017
In data 2 ottobre 2017, BPB e CRO hanno collocato con successo, presso investitori internazionali, l’obbligazione 
senior di cui sopra. L’interesse dei potenziali sottoscrittori è stato molto elevato, con ordini da 23 investitori prove-
nienti da 8 Paesi europei.
La vendita della nota senior sul mercato ha contribuito a migliorare la situazione di liquidità strutturale del Gruppo di 
circa 600 milioni di euro, ha migliorato sensibilmente il proﬁlo di diversiﬁcazione delle fonti di funding a medio lungo 
termine e ha contribuito a ridurre la dipendenza dal funding della BCE.
Cartolarizzazione di mutui SME denominata 2017 Popolare Bari SME
Nel corso dei mesi di febbraio e marzo del 2017 sono state chiuse le due operazioni di cartolarizzazione Popolare 
Bari SME 2012 e Popolare Bari SME 2014. Le due suddette operazioni, alla data di chiusura, assommavano crediti 
sottostanti per complessivi 500 milioni di euro circa, con un contributo alla posizione liquidità del Gruppo di circa 
50 milioni di euro. I crediti sottostanti le due operazioni chiuse sono stati ceduti in data 17 marzo ad una nuova SPV 
(2017 Popolare Bari SME Srl), assieme ad un ulteriore portafoglio individuato (circa 340 milioni di euro) in preceden-
za non cartoralizzato né riﬁnanziato in ABACO e, successivamente, sono state emesse due classi di note (di cui la 
senior, pari a 500 milioni di euro, sottoscritta da un investitore istituzionale). La suddetta operazione rappresentava 
una cartolarizzazione Conduit senza rating e sempliﬁcata, che ha costituito un bridge preparatorio verso una com-
plessiva ristrutturazione delle operazioni di ﬁnanza strutturata sui crediti SME detenuti dal Gruppo BPB. In particola-
re, al ﬁne di massimizzare la redditività e l’efﬁcacia dell’operazione è stata avviata un’attività di ristrutturazione, che 
prevede l’intervento sia delle agenzie di rating sia di organismi internazionali, articolata nei seguenti step:
•  riacquisto da parte BPB e CRO del titolo senior precedentemente posseduto dal Conduit (operazione già avve-
nuta il 05/01/2018);
•  ristrutturazione del portafoglio crediti di proprietà della società 2017 Popolare Bari SME Srl attraverso i) il riac-
quisto di un portafoglio di mutui ipotecari e chirografari, già ceduti alla SPV in data 17/03/2017 e non performing, 
per un totale di circa 80 milioni di euro (operazione già avvenuta il 16/01/2018) e ii) la cessione alla SPV di un 
ulteriore portafoglio crediti di 307 milioni di euro classiﬁcati come in bonis derivanti da contratti di mutuo ipo-
tecari e chirografari erogati a piccole e medie imprese da parte sia di BPB che di CRO (operazione avvenuta il 
22/01/2018).
Il 28 febbraio 2018, la Società Veicolo ha ﬁnanziato l’acquisto dell’ulteriore portafoglio succitato mediante l’emissio-
ne di due titoli senior e di un titolo mezzanine rispetto a quelli già emessi. I titoli senior di nuova emissione, come 
quelli già esistenti, oltre al titolo mezzanine di nuova emissione sono stati dotati di rating e quotati presso la borsa 
irlandese
Inoltre, un titolo senior di nuova emissione, di importo pari a 150 milioni di euro, è stato sottoscritto dalla Banca 
Europea degli Investimenti, mentre per i restanti titoli senior è attesa entro le prossime settimane l’eleggibilità per 
operazioni presso l’Eurosistema.
In ottica prospettica, il Gruppo ha provveduto ad incrementare ulteriormente l’attenzione sul proﬁlo di liquidità, 
individuando, sulla base di un’attenta pianiﬁcazione delle esigenze di funding, opportune leve gestionali volte al 
progressivo rafforzamento della Counterbalancing Capacity, anche alla luce dell’attuale contesto macroeconomico 
e di mercato e delle necessità di disporre di adeguate risorse ﬁnanziarie a fronte di potenziali situazioni di stress. 
In particolare, coerentemente con il Funding Plan, procedono le attività volte all’ottimizzazione degli attivi in ottica 
di liquidità, tra le quali si annovera la ristrutturazione di una nuova operazione RMBS, attraverso il re-leverage di al-
cune di esse ed il conferimento del portafoglio RMBS attualmente riﬁnanziato in ABACO all’interno delle operazioni 
di cartolarizzazione esistenti.
Sempre in coerenza con quanto previsto dalla normativa prudenziale, la Banca ha inﬁne predisposto uno speciﬁco 
piano di gestione avente lo scopo di deﬁnire procedure e strategie di intervento per la salvaguardia della struttura 
ﬁnanziaria aziendale in situazioni di crisi di liquidità (“Contingency Funding Plan”).
SME Initiative
In uno scenario regolatorio che spinge il sistema bancario ad una sempre più oculata gestione del capitale e del ri-
schio di credito, attraverso l’utilizzo degli strumenti di liberazione del capitale e risk protection, la Banca ha offerto ri-
sposte concrete alla domanda di nuova ﬁnanza proveniente dal mondo delle imprese, facendosi portatrice – in linea 
con gli auspici delle Autorità – di innovazione a beneﬁcio della propria clientela corporate e, in tal modo, del tessuto 
economico dei territori di riferimento. In tale scenario si innesta la misura “SME Initiative”, un’iniziativa promossa dal 
Gruppo BEI (Banca Europea degli Investimenti e Fondo Europeo degli Investimenti) e dalla Commissione Europea, 
31