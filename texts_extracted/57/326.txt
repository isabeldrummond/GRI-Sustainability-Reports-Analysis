Relazione sulla gestione
1. IDENTITÀ DEL GRUPPO
Gli Obiettivi di Sviluppo Sostenibile delle Nazioni Unite assolti in tale capitolo sono:
1.1 Mission e valori
La ﬁlosoﬁa che guida la Banca Popolare di Bari ed il Gruppo di cui è capoﬁla è quella di generare benessere econo-
mico, sociale e umano. 
La gestione del denaro implica un’attenta e corretta analisi delle esigenze dei singoli, delle dinamiche di mercato e 
della tutela del territorio nel quale si opera: ecco il motivo del rapido e crescente successo della Banca Popolare di 
Bari e dell’intero Gruppo che da sempre rappresenta un elemento cardine dell’economia e dello sviluppo nell’area 
del Mezzogiorno e, più recentemente, del centro Italia. 
Da qui la cura nelle relazioni personalizzate con la clientela, per tracciare percorsi individuali di sviluppo in grado 
di sostenere la persona, la famiglia e l’azienda lungo tutto l’arco della vita attraverso la deﬁnizione dei progetti più 
importanti.
La mission della Banca e delle altre realtà che compongono il Gruppo è anche quella di offrire opportunità di cre-
scita professionale ai giovani. Ragazzi che, quotidianamente, operano nelle ﬁliali, così come negli ufﬁci direzionali. 
Un’opportunità che si coniuga, nella maggior parte dei casi, con il mantenimento della sede di lavoro in luoghi vicini 
alla famiglia d’origine, alle tradizioni locali e ai legami affettivi di ciascuno.
I principi ai quali il Gruppo orienta la propria attività, statuiti nel Codice Etico, sono quelli di una rigorosa osservanza 
della legge, di una concorrenza leale, del rispetto dei legittimi interessi dei clienti, dei fornitori, dei dipendenti, degli 
azionisti, delle istituzioni e della collettività.
Tali valori vengono posti a fondamento di ogni comportamento e di ogni attività aziendale – a qualsiasi livello adot-
tati dalla struttura organizzativa della Capogruppo Banca Popolare di Bari e delle Società appartenenti al Gruppo – e 
sono condivisi e fatti propri dai rispettivi Consigli di Amministrazione e Collegi Sindacali.
Tra gli obiettivi che il Gruppo intende perseguire nel breve-lungo periodo rientrano:
1)  La creazione di valore nel lungo periodo e performance economica; 
2)  La tutela della stabilità economica-ﬁnanziaria.
In particolare il Gruppo ritiene di perseguire i propri obiettivi mediante:
•  il mantenimento nel tempo dell’attuale struttura della raccolta (basata essenzialmente su conti correnti della 
clientela ed operazioni di pronti contro termine) e degli impieghi (con controparti essenzialmente costituite da 
clientela retail e piccole e medie imprese su cui le banche del Gruppo effettuano un costante monitoraggio) e 
della prevalenza di investimenti ﬁnanziari in titoli di stato, titoli garantiti dallo Stato e strumenti obbligazionari di 
primari emittenti. Tale struttura garantisce il mantenimento della solidità patrimoniale e dell’equilibrio reddituale 
del Gruppo;
•  il mantenimento di una riserva di liquidità operativa del Gruppo che consente di fronteggiare adeguatamente 
l’insorgere di potenziali tensioni sulla situazione di liquidità. L’adeguatezza della riserva di liquidità viene valutata 
in considerazione della quota di titoli riﬁnanziabili disponibili, della partecipazione alle operazioni TLTRO-II con 
la Banca Centrale Europea, nonché delle iniziative gestionali volte al rafforzamento degli attivi riﬁnanziabili del 
Gruppo perfezionate nel corso degli ultimi esercizi;
•  il rispetto del requisito patrimoniale minimo sui Fondi Propri richiesto dalla Banca d’Italia nell’ambito del proces-
so di Supervisory Review and Evaluation Process (SREP);
•  il perseguimento delle leve e delle direttrici strategiche del vigente Piano Industriale, sulla base delle nuove 
Proiezioni economico-ﬁnanziarie e del Budget. In particolare le nuove Proiezioni economico-ﬁnanziarie, partendo 
326