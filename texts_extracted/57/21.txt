Bilancio Individuale 2017
tuato un rialzo di 0,25 punti del tasso di policy, portando la forchetta del Fed Fund tra l’1,50% e l’1,75%. Si tratta del 
sesto rialzo dei tassi di questo ciclo dopo quello di dicembre 2015 (fu la prima stretta dal giugno 2006),  dicembre 
2016, marzo 2017, giugno 2017 e dicembre 2017. Con l’aumento di marzo 2017 succitato, i tassi di interesse negli 
Stati Uniti tornano sopra l’1% per la prima volta dal 2008, anno in cui è scoppiata la crisi ﬁnanziaria. 
Il Consiglio direttivo della BCE dell’8 marzo 2018, dal canto suo, in risposta alle preoccupazioni per la dinamica in-
ﬂattiva:
•  ha lasciato invariati i tassi di policy: il Reﬁnancing Rate a zero, il  Deposit Facilities Rate  a  -0,40% e la Marginal 
Lending Facilities allo 0,25%;
•  ha confermato il taglio del Quantitative Easing a 30 miliardi di euro al mese a partire da gennaio 2018 e ﬁno a set-
tembre, sottolineando che potrebbe tornare ad incrementare o a prolungare gli acquisti di titoli di Stato qualora 
la situazione lo rendesse necessario;
•  ha ripetuto la formula in base alla quale non prevede di aumentare i tassi di interesse, se non dopo che si sarà 
del tutto concluso il Quantitative Easing.
Dal Consiglio direttivo è anche, però, emerso che la BCE è pronta a considerare un graduale cambiamento della 
forward guidance (la linea guida che ispira le scelte monetarie) se l’economia continuerà a espandersi e l’inﬂazione 
a convergere ulteriormente verso l’obiettivo del 2%. 
La divaricazione tra le politiche monetarie USA e UEM sopra menzionate, oltre a un loro differenziale di crescita, si è 
riﬂesso sul cambio dell’euro che ha registrato un rafforzamento nei confronti del dollaro.
Per quanto concerne i rendimenti dei titoli governativi a lungo termine, questi hanno subito un calo generalizzato 
nell’ultima parte del primo semestre, in parte sotto la spinta della discesa delle aspettative di inﬂazione. Inoltre, la 
domanda di titoli safe-haven è aumentata nelle settimane precedenti al primo turno delle elezioni presidenziali in 
Francia, contribuendo a una compressione dei rendimenti nella componente di premio al rischio rispettivamente 
per il Bund e il Treasury decennale. Nello stesso periodo è aumentata la remunerazione richiesta dai mercati sui 
titoli sovrani degli altri Paesi europei: il differenziale di rendimento tra OAT e Bund decennale ha raggiunto i 70 punti 
base a metà aprile 2017 coinvolgendo anche il BTP il cui differenziale con il Bund ha superato in quella settimana i 
210 punti base nel timore che un esito avverso all’Europa nelle elezioni francesi potesse contribuire a una maggiore 
instabilità politica nell’Eurozona, con effetti negativi per i Paesi più deboli dal punto di vista della ﬁnanza pubblica. 
La vittoria del candidato europeista Macron si è infatti poi tradotta in una rapida compressione dei differenziali di 
rendimento nell’Area Euro e nello speciﬁco dello spread BTP-Bund.
Nel corso degli ultimi mesi, il rendimento dei Treasury americani ha registrato un’impennata giustiﬁcata i) dalla ri-
presa dell’inﬂazione in conseguenza di un’economia in progressivo miglioramento, anche sulla spinta degli stimoli 
ﬁscali varati a dicembre dall’Amministrazione Trump, e ii) dalle speculazioni su una possibile riduzione degli acquisti 
di titoli di Stato USA da parte di Cina e Giappone che avevano favorito l’ondata di vendite del Treasury americani.   
In Europa, invece, l’incremento dei rendimenti dei titoli governativi dei principali Paesi è frutto di un quadro di cresci-
ta economica in miglioramento e dell’approssimarsi della ﬁne degli stimoli monetari da parte della BCE.
Inﬁne, il differenziale di rendimento tra BTP e Bund a 10 anni ha subìto una marcata compressione negli ultimi mesi 
del 2017, da quasi 170 punti base di ﬁne settembre a meno di 140 punti base, per effetto congiunto di una serie 
di fattori favorevoli quali i) l’approvazione della legge elettorale, che ha contribuito a ridurre la probabilità di un 
governo di stampo populista, e ii) il rialzo del rating dall’agenzia S&P sul debito italiano a BBB da BBB- in seguito 
alla stabilità della ripresa economica, al miglioramento costante del mercato del lavoro e alle misure adottate per 
consolidare il sistema bancario.
Rimane in ogni modo l’incertezza a seguito dell’esito delle elezioni politiche italiane del 4 marzo 2018 (infatti, l’attuale 
legge elettorale non ha garantito una chiara maggioranza in Parlamento) e ci si attende che lo spread BTP-Bund si 
attesti intorno a circa 170 punti base per tutto il 2018.
Il sistema bancario italiano
A ﬁne 2017 la raccolta da clientela del totale delle banche in Italia, composta dai depositi a clientela residente e 
dalle obbligazioni, è diminuita di circa 160 milioni di euro su base annua (registrando un decremento pari allo 0,01%). 
Nello speciﬁco, tale aggregato è risultato pari a 1.727,9 miliardi di euro combinando: 1.444,8 miliardi di depositi da 
clientela residente e 283,1 miliardi di obbligazioni.
21