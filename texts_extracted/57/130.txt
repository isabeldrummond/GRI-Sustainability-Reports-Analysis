Nota Integrativa | Parte A | Politiche Contabili
•  il valore negativo dei contratti derivati di trading valutati al fair value, inclusi i derivati impliciti in strumenti com-
plessi;
•  gli scoperti tecnici, ovvero le vendite di attività ﬁnanziarie (titoli del mercato monetario, altri strumenti di debito e 
strumenti azionari) non ancora possedute, generate dall’attività di negoziazione di titoli, che sono valutate sulla 
base dei relativi prezzi di mercato.
Sono applicati, con gli opportuni adattamenti, i medesimi criteri di iscrizione, valutazione e cancellazione delle atti-
vità ﬁnanziarie detenute per la negoziazione.
Sezione 15 - Passività ﬁnanziarie valutate al fair value
Criteri di classiﬁcazione
Sono classiﬁcate in tale posta le passività ﬁnanziarie per le quali si è esercitata la cosiddetta “fair value option”, con-
sentita quando:
a)  la designazione al fair value permette di eliminare o di ridurre le signiﬁcative distorsioni nella rappresentazione 
contabile degli strumenti (c.d. accounting mismatch);
b)  oppure si è in presenza di uno strumento contenente un derivato implicito che modiﬁca i ﬂussi di cassa dello 
strumento ospite e che deve essere scorporato;
c)  oppure la gestione e/o valutazione di un gruppo di strumenti ﬁnanziari al fair value con effetti a conto economico 
è coerente con una strategia di risk management o d’investimento documentata.
Criteri d’iscrizione
All’atto della rilevazione iniziale gli strumenti ﬁnanziari valutati al fair value vengono rilevati al costo, inteso come il 
fair value dello strumento.
Criteri di valutazione e rilevazione delle componenti reddituali
Successivamente alla rilevazione iniziale le passività ﬁnanziarie sono valutate al fair value.
Per la determinazione del fair value degli strumenti ﬁnanziari quotati in un mercato attivo, vengono utilizzate le quo-
tazioni di mercato. In assenza di un mercato attivo, il fair value è determinato utilizzando metodi di stima e modelli 
valutativi che tengono conto dei fattori di rischio correlati agli strumenti e che sono basati su dati di mercato dove 
disponibili.
Tali tecniche possono considerare i prezzi rilevati per recenti transazioni simili concluse a condizioni di mercato, 
ﬂussi di cassa scontati, modelli di determinazione del prezzo di opzioni ed altre tecniche comunemente utilizzate 
dagli operatori di mercato.
Gli interessi sui titoli sono iscritti per competenza nelle voci di conto economico riferibili agli interessi. Gli utili e le 
perdite derivanti dalla valutazione al fair value e quelli relativi alla cessione ed al rimborso sono rilevati nella voce di 
conto economico “Risultato netto delle attività e passività ﬁnanziarie valutate al fair value”.
Criteri di cancellazione
Le passività ﬁnanziarie sono rimosse dal bilancio quando l’obbligazione speciﬁcata dal contratto è estinta. I riacqui-
sti di proprie passività sono considerati alla stregua di un’estinzione della passività o parte di essa. La differenza tra 
valore contabile della passività estinta e l’ammontare pagato per acquistarla viene registrata nel conto economico.
Nel caso di riacquisto di titoli in precedenza emessi, si procede all’elisione contabile delle relative poste dell’attivo e 
del passivo. Qualora, in seguito al riacquisto, siano ricollocati sul mercato titoli propri, tale operazione è considerata 
come una nuova emissione.
130