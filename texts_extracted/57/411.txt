Bilancio Consolidato 2017
1)  In data 29/11/2017 la Consob ha trasmesso alla Banca comunicazione di avvio di un procedimento sanziona-
torio (ex artt.190,190 bis e 195/TUF), temporalmente riferito al periodo 01/01/2013 – 04/11/2016 nei confronti 
anche di taluni esponenti ed ex esponenti aziendali. Nel mese di marzo 2018 la Banca ha controdedotto, punto 
per punto, le presunte violazioni regolamentari contestate dalla Consob inerenti taluni aspetti relativi ai servizi 
di investimento. Secondo la posizione della Banca le contestazioni, comunque insussistenti, attengono a proﬁli 
ampiamente oggetto di condivisione e disclosure con la Consob.
  Nello stesso ambito accertativo, con comunicazione del dicembre 2017 la Consob ha richiesto una convocazione 
del Consiglio di Amministrazione della Banca (ex art. 7, co.1, D.Lgs 58/1998) con due punti all’odg: le modalità 
di valutazione dell’adeguatezza o dell’appropriatezza delle operazioni della clientela e la venue da utilizzare sui 
titoli di propria emissione. Le determinazioni assunte dal CdA della Banca sono state prontamente trasmesse 
alla Consob ed illustrate anche nel corso di un incontro tenutosi in data 14/02/2018.
2)  In data 2/01/2018 la Consob ha trasmesso alla Banca comunicazione di avvio di un ulteriore procedimento san-
zionatorio (ex artt. 191 e 195/TUF). Anche detto procedimento interessa la Banca nonché alcuni esponenti ed 
ex esponenti aziendali e riguarda le informazioni contenute nei prospetti informativi redatti per gli ultimi due 
aumenti di capitale (2014 e 2015). Entro ﬁne marzo la Banca trasmetterà le proprie controdeduzioni che, sulla 
base di elementi documentali, riportano analiticamente le ragioni della differente posizione aziendale rispetto a 
quanto oggetto di contestazione.
3)  Inﬁne in data 22/03/2018 la Consob ha inviato ulteriore nota che contiene contestazioni (ex artt. 193 e 195/TUF), 
relative alla presunta mancata comunicazione al pubblico di informazioni inerenti gli strumenti di propria emis-
sione. Il procedimento riguarda la sola Banca. La Banca predisporrà le proprie repliche nei termini previsti.
Gli esiti dei suddetti procedimenti saranno presumibilmente noti nella seconda metà dell’anno 2018 ed allo stato si 
ritiene non sussistano elementi tali da dover richiedere accantonamenti sul presente bilancio.
Procedimenti delle autorità giudiziarie e di vigilanza
Azione di responsabilità civile e correlati provvedimenti cautelari verso ex esponenti della incorporata Banca Tercas
In data 17 dicembre 2013 la Banca d’Italia, a seguito di speciﬁca istanza avanzata dall’allora Commissario Straordi-
nario, ha autorizzato Banca Tercas – Cassa di Risparmio della provincia di Teramo S.p.A. (al tempo in amministrazio-
ne straordinaria, ora incorporata nella Banca Popolare di Bari) all’esperimento di un’azione di responsabilità nei con-
fronti di una serie di cessati Consiglieri di Amministrazione, Sindaci e componenti la Direzione Generale, in relazione 
alle vicende che hanno determinato il grave dissesto di Banca Tercas. 
La predetta azione è stata quindi proposta innanzi al competente Tribunale dell’Aquila, presso cui è stata iscritta 
a ruolo in data 23 dicembre 2013. Il Giudice designato ha successivamente disposto la separazione delle predette 
cause in distinti giudizi.
Banca Tercas ha altresì avanzato richiesta di sequestro conservativo nei confronti dei suddetti convenuti. A tal ri-
guardo si evidenzia che, allo stato, la misura cautelare è stata confermata nei confronti dell’ex Direttore Generale, 
dell’ex Presidente, dei due ex Vice Presidenti e di quattro ex amministratori esecutivi.
Con provvedimento datato 22 ottobre 2015, il Tribunale adito ha disposto la separazione della causa originaria-
mente iscritta in dieci autonomi procedimenti, tenuto conto dei ruoli e dei rispettivi periodi di incarico dei diversi 
convenuti nell’azione di responsabilità.
Con riguardo alle posizioni dell’ex Direttore Generale e di un ex Vice Presidente di Banca Tercas S.p.A., il Tribunale de 
L’Aquila, in data 10 ottobre 2017 ha condannato (i) l’ex Vice Presidente al pagamento di una somma in favore della 
Banca, a titolo risarcitorio, pari ad euro 176,3 milioni, oltre rivalutazione monetaria ed interessi legali dal 23/12/2013 
e (ii) l’ex Direttore Generale al pagamento di una somma in favore della Banca a titolo risarcitorio pari ad euro 192.7 
milioni, oltre rivalutazione monetaria ed interessi legali dal 23/12/2013. 
Le restanti controversie pendenti nei confronti degli ex esponenti di Banca Tercas sono state rinviate dal Tribunale 
de L’Aquila all’udienza del 28 giugno 2018.
Consob – Procedimento sanzionatorio ex Tercas istruito ai sensi degli artt. 190 e 195 del D. Lgs. 58/1998 
Su segnalazione del Commissario Straordinario di Banca Tercas, la Consob ha avviato nel 2014 un procedimento 
sanzionatorio nei confronti di ex esponenti e di alcuni dipendenti della predetta banca, nonché della banca stessa, 
quale responsabile in solido, a seguito di violazioni normative emerse nella prestazione dei servizi di investimento.
411