Bilancio Consolidato 2017
Sezione 2 – I fondi propri e i coefﬁcienti di vigilanza bancari
2.1 Ambito di applicazione della normativa
Secondo la normativa prudenziale vigente nell’area di consolidamento, vengono incluse le società che presentano 
le seguenti caratteristiche:
-   società bancarie, ﬁnanziarie e strumentali controllate direttamente o indirettamente dalla Capogruppo e a cui si 
applica il metodo di consolidamento integrale;
-   imprese, diverse dalle società bancarie, ﬁnanziarie e strumentali, controllate direttamente o indirettamente dalla 
Capogruppo in modo esclusivo o congiunto oppure sottoposte a inﬂuenza notevole; a queste si applica il meto-
do del patrimonio netto.
Le società bancarie e ﬁnanziarie e le società diverse da quelle bancarie, ﬁnanziarie valutate a patrimonio netto 
partecipate direttamente o indirettamente dalla Capogruppo sono considerate nelle attività di rischio ponderate in 
base agli articoli 46 “Deduzione degli strumenti di capitale primario di classe I detenuti nei casi in cui un ente non ha 
un investimento signiﬁcativo in un soggetto del settore ﬁnanziario” e 48 “Soglie per l’esenzione della deduzione del 
capitale primario di classe I” del Regolamento UE n. 575/2013. 
Nell’ambito del Gruppo Bancario non sussistono restrizioni o impedimenti al trasferimento di risorse patrimoniali fra 
società del gruppo bancario.
Sulla scorta di apposito provvedimento adottato dalla Banca d’Italia relativo al trattamento prudenziale dei titoli di 
debito emessi da Amministrazioni centrali di Paesi dell’Unione Europea inclusi nel portafoglio “attività ﬁnanziarie 
disponibili per la vendita – AFS”, il Gruppo ha optato per il metodo che consente di neutralizzare completamente 
le plusvalenze e le minusvalenze su detti titoli rilevate nelle pertinenti riserve ai ﬁni della determinazione dei Fondi 
Propri. 
2.2 Fondi propri bancari
A. Informazioni di natura qualitativa
1. Capitale primario di classe 1 (Common Equity Tier 1 – CET1)
Il Capitale primario di classe 1 è sostanzialmente costituito dal capitale sociale e dalle riserve patrimoniali, nettati 
dalla componente costituita dagli avviamenti contabilizzati a fronte delle varie acquisizioni effettuate negli anni dalla 
Capogruppo.
Non esistono strumenti innovativi o non innovativi classiﬁcati in tale componente di patrimonio.
2. Capitale aggiuntivo di classe 1 (Additional Tier 1 – AT1)
Il Gruppo al 31 dicembre 2017 non dispone di Capitale aggiuntivo di classe 1.
3. Capitale di classe 2 (Tier 2 –T2)
Nel capitale di classe 2 sono ricompresi 5 prestiti subordinati, emessi tra il 2009 e il 2015, riconosciuti ai sensi delle 
vigenti normative di Vigilanza. L’importo complessivo dei suddetti prestiti computabile al capitale di classe 2 al 31 
dicembre 2017 è pari a 205,5 milioni.
567