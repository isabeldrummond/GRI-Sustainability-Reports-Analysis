Bilancio Consolidato 2017
Di seguito le principali caratteristiche dell’offerta dei 4 ClubSoci:
•  Young: l’offerta è dedicata a giovani soci single, con età compresa tra 18 e 35 anni, caratterizzati da elevata 
propensione all’utilizzo dei canali online con fabbisogni particolari (es. operatività base a bassi costi, contatto 
“remoto” con la Banca, esigenze di ﬁnanziamento particolari). Fanno parte di tale offerta il Conto Soci Young e 
il Prestito Soci Young (In Touch, In Libertà, In Futuro), oltre a particolari condizioni economiche vantaggiose su 
alcuni prodotti/servizi;
•  Family: l’offerta è dedicata a soci giovani ed adulti coniugati, in età lavorativa, tendenzialmente con ﬁgli a carico, 
caratterizzati da esigenze di operatività bancaria completa, di ﬁnanziamento per acquisto casa, gestione del 
risparmio e copertura dei principali rischi. L’offerta è composta dal Conto Soci Family e dal Mutuo Soci Family, 
oltre a particolari condizioni economiche vantaggiose su alcuni prodotti/servizi;
•  Business: l’offerta è dedicata a soci professionisti e aziende operanti nei diversi settori economici, con esigenze 
di operatività bancaria molto elevata anche in modalità self-banking, di ﬁnanziamento e copertura dei rischi. Fan-
no parte di tale offerta il Conto Soci Business e l’Anticipo Transato POS, oltre a particolari condizioni economiche 
vantaggiose su alcuni prodotti/servizi;
•  Gold: l’offerta è dedicata a soci con età superiore a 65 anni, pensionati o prossimi alla pensione, tendenzialmente 
senza ﬁgli a carico, con esigenze di operatività bancaria molto legata al canale ﬁsico della ﬁliale, gestione del 
risparmio e copertura dei rischi. A tale target è dedicata l’offerta del Conto Soci Gold, oltre a particolari condizioni 
economiche vantaggiose su alcuni prodotti/servizi.
La Banca Popolare di Bari, in accordo con il Comitato per la tutela degli azionisti della Banca Popolare di Bari (che 
raggruppa alcune Associazioni dei consumatori), ha erogato nell’anno 2017 una somma di circa 1 milione di euro a 
favore dei Soci che si trovavano in situazione di acclarato disagio, legata essenzialmente alla situazione contingente 
ovvero a necessità per motivi sanitari, proprie o di stretti familiari. Tale iniziativa ha avuto ﬁnalità prevalentemente 
sociali in quanto è stata istituita a seguito dell’esigenza fatta presente, nelle frequenti interlocuzioni avviate sin da 
novembre 2016 con le Associazioni dei consumatori,e trovava conferma anche in varie segnalazioni pervenute di-
rettamente alla Banca. Al ﬁne di individuare gli azionisti aventi diritto è stata istituita una commissione di valutazione 
composta da tre membri, due nominati – uno per ciascuno – dal Comitato e dalla Banca e l’altro di comune accordo. 
L’attività si è conclusa entro la ﬁne dell’anno.
367