Bilancio Consolidato 2017
Dal punto di vista normativo, occorre evidenziare che il Comparto Reclami dell’Ufﬁcio Gestione Reclami e Complian-
ce Consulenza è tenuto ad evadere la richiesta della Clientela nei termini previsti dai rispettivi Regolatori (30 gg. 
Banca d’Italia, 60 gg. Consob e 45 gg. Ivass).
Sia nel caso di accoglimento del reclamo sia in caso di rigetto dello stesso, sono fornite informazioni chiare ed esau-
stive. Nel primo caso sono, altresì, illustrate le iniziative che saranno assunte, con l’indicazione dei relativi tempi di 
esecuzione; nella seconda ipotesi sono indicate le ragioni del rigetto, nonché la possibilità di adire l’Arbitro Bancario 
Finanziario o altre forme di risoluzione stragiudiziale delle controversie.
A tal proposito, il Gruppo Banca Popolare di Bari aderisce ai principali sistemi di risoluzione stragiudiziale delle con-
troversie attualmente presenti in Italia:
•  ABF (Arbitro Bancario Finanziario, istituito presso la Banca d’Italia ai sensi dell’art. l28-bis del D. Lgs. n. 385/l993 
e competente in materia di operazioni e servizi bancari e ﬁnanziari);
•  ACF (Arbitro per le Controversie Finanziarie, istituito presso la Consob), a decorrere dal 9 gennaio 2017 è com-
petente per le controversie insorte aventi ad oggetto gli obblighi di diligenza, correttezza, informazione e tra-
sparenza previsti nei confronti degli investitori (nell’esercizio delle attività disciplinate nella parte II del D.Lgs. n. 
58/98, incluse le controversie transfrontaliere e controversie oggetto del Regolamento UE n. 524/2013) purché il 
Cliente non rientri tra gli investitori classiﬁcati come controparti qualiﬁcate o tra i clienti professionali ai sensi del 
D.Lgs. 58/98. L’Ombudsman – Giurì Bancario si limita a gestire i ricorsi ricevuti prima del 9 gennaio 2017;
•  Conciliatore Bancario Finanziario, Associazione per la soluzione delle controversie bancarie, ﬁnanziarie e societa-
rie – ADR (Alternative Dispute Resolution), che mette a disposizione più tipi di servizi per deﬁnire in tempi brevi 
controversie tra gli intermediari bancari e ﬁnanziari e la clientela, evitando di ricorrere alla magistratura.
Il Gruppo Banca Popolare di Bari, inoltre, nel rispetto di quanto previsto dalle “Disposizioni in materia di trasparenza 
delle operazioni e dei servizi bancari e ﬁnanziari”, che prevedono la riduzione della tempistica nell’evasione dei re-
clami su servizi bancari e ﬁnanziari (da 60 a 30 giorni), adempie all’obbligo previsto di rendere pubblico, con cadenza 
annuale, sul proprio sito un rendiconto sull’attività di gestione dei reclami, con i relativi dati. 
In particolare, nel corso del 2017, sono pervenuti al Gruppo Banca Popolare di Bari n. 995 reclami (di cui n.934 per la 
Banca popolare di Bari e n. 61 per la controllata Cassa di Risparmio di Orvieto), così suddivisi:
a)  il 58,8% dei reclami ha avuto ad oggetto la negoziazione di strumenti ﬁnanziari (cfr. Motivazione “Altro”; Tipo 
prodotto “Titoli (custodia e amm.ne))”;
b)   il 26% dei reclami ricevuti si riferivano alle “Condizioni economiche” (17.9%) applicate alla clientela e a proble-
matiche riscontrate nell’”Esecuzione delle operazioni” (8,7%) in relazione in particolare ai prodotti del tipo “Conti, 
Depositi e servizi accessori”, “Credito” e “Incassi e Pagamenti” 
c)  il restante 15,2% ha interessato altre tipologie di cause (comunicazioni alla clientela, aspetti organizzativi, frodi, 
merito creditizio, altro). 
363