Nota Integrativa | Parte A | Politiche Contabili
Parte A.3 – INFORMATIVA SUI TRASFERIMENTI TRA PORTAFOGLI DI ATTIVITÀ FINANZIARIE
Non vi sono al 31 dicembre 2017 e al 31 dicembre 2016 titoli oggetto di riclassiﬁca.
Parte A.4 – INFORMATIVA SUL FAIR VALUE
Informativa di natura qualitativa
L’IFRS 13, al paragrafo 9, deﬁnisce il Fair value come “il prezzo che si percepirebbe per la vendita di un’attività ovvero 
che si pagherebbe per il trasferimento di una passività in una regolare operazione tra operatori di mercato alla data 
di valutazione”.
Il principio si fonda sulla deﬁnizione di “Fair value market based” (metodo basato sulla valutazione di mercato) in 
quanto il Fair value dell’attività o passività deve essere misurato in base alle caratteristiche assunte dagli operatori 
di mercato.
La valutazione al Fair value presuppone inoltre che l’operazione di vendita dell’attività o di trasferimento della pas-
sività abbia luogo nel mercato principale dell’attività o passività o, in assenza di un mercato principale, nel mercato 
più vantaggioso.
Il concetto di Fair value si basa sul cosiddetto “exit price”. Il prezzo deve riﬂettere, cioè, la prospettiva di chi vende 
l’attività o che paga per trasferire la passività alla data della rilevazione.
In tale contesto si inserisce la necessità che il Fair value degli strumenti ﬁnanziari debba riﬂettere il rischio di ina-
dempimento attraverso opportune rettiﬁche di valore del merito creditizio della controparte e dell’emittente stesso. 
Per quanto attiene alla valutazione del rischio di inadempimento si evidenzia che la Banca ne ha effettuato una 
stima alla data di bilancio non riscontrando effetti signiﬁcativi rispetto alla metodologia del fair value adottata pre-
cedentemente.
L’IFRS 13, dal paragrafo 72 al paragrafo 90, prevede una classiﬁcazione delle valutazioni al Fair value degli strumenti 
ﬁnanziari sulla base di una speciﬁca gerarchia che si basa sulla natura e sulla signiﬁcatività degli input utilizzati nelle 
medesime valutazioni (i cosiddetti “Livelli”).
I tre livelli previsti sono:
“Livello 1”: uno strumento ﬁnanziario appartiene al Livello 1 quando esso è scambiato in un mercato in cui le transa-
zioni sullo stesso si veriﬁcano con una frequenza e con volumi sufﬁcienti a fornire informazioni utili per la determi-
nazione del prezzo dello strumento su base continuativa (cd. “mercato attivo”).
Le variabili chiave generalmente prese in considerazione dalla Banca per l’individuazione di un mercato attivo sono:
•  il numero di contributori, scelti in base alla loro competenza sul segmento di mercato considerato, l’afﬁdabilità 
nonché la continua presenza su quel segmento;
•  la frequenza nella quotazione del prezzo, ovvero l’aggiornamento periodico del dato quotato;
•  la presenza di un prezzo “denaro” (cd. “bid”) e di un prezzo “lettera” (cd. “ask”);
•  una differenza accettabile tra le quotazioni “denaro” e “lettera”;
•  il volume di scambi trattati: occorre che tale volume sia consistente al ﬁne di poter considerare i prezzi che si 
generano da tali scambi signiﬁcativi;
•  l’eventuale presenza di dealers, brokers e market makers.
È opportuno precisare, tuttavia, che la quotazione di un titolo in un mercato regolamentato non è di per sè indicativa 
della “liquidità” del titolo stesso e quindi dell’esistenza di un mercato attivo. Infatti, pur essendo negoziato in un mer-
cato ufﬁciale, un titolo potrebbe non avere un numero di scambi ragionevolmente rilevante tale da poter concludere 
che il prezzo formatosi sul mercato risulti signiﬁcativamente rappresentativo del Fair value.
Ai ﬁni della determinazione del Fair value, deve essere quindi considerata la quotazione dello strumento non rettiﬁ-
cata facendo riferimento al mercato principale o, in assenza di quest’ultimo, a quello più vantaggioso.
136