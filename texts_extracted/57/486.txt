Nota Integrativa | Parte B | Informazioni sullo Stato Patrimoniale
denti nonché dell’andamento più che positivo della gestione dell’ente (nell’ambito della procedura concordataria 
è previsto il soddisfacimento integrale dei crediti privilegiati), si ritiene che allo stato non vi siano elementi tali da 
richiedere maggiori accantonamenti in bilancio a presidio dell’esposizione.
•  Nel corso del biennio 2016-2017 sono stati avviati diversi contenziosi aventi ad oggetto azioni della Banca. Nel 
dettaglio, allo stato attuale, si segnala l’avvio di circa 150 procedimenti di mediazione, che in 26 casi si sono evo-
luti nell’avvio di speciﬁche cause giudiziali nei confronti di BPB. 
  Le principali contestazioni mosse, nei citati procedimenti, all’operato della Banca riguardano:
    i.  la presunta violazione degli obblighi di fonte primaria e secondaria gravanti sugli intermediari ﬁnanziari;
    ii.  la mancata o non tempestiva esecuzione degli ordini di vendita delle azioni.
  La Banca ha proceduto alla puntuale disamina delle singole azioni e, anche con l’ausilio di consulenti esterni, ha 
avviato un’attività di monitoraggio per quel che concerne l’evolversi di tale contenzioso. Benché non si segnalino 
provvedimenti che abbiano determinato esiti negativi per la Banca, nel 2017 sono stati effettuati accantonamen-
ti per euro 1,1 milioni.
•  Con atto di citazione notiﬁcato in data 29 settembre 2015, la Fondazione Pescarabruzzo ha convenuto in giudizio 
Banca Tercas davanti al Tribunale dell’Aquila, domandando la declaratoria di nullità della delibera dell’assemblea 
straordinaria della Banca del 29 luglio 2014 (all’epoca in Amministrazione Straordinaria e successivamente incor-
porata dalla Capogruppo) per asserita violazione del diritto all’informativa completa dei soci nonché per asserita 
illegittima esclusione del diritto di opzione ai vecchi soci. La Fondazione ha altresì domandato l’annullamento 
dei contratti di acquisto delle azioni Tercas dalla stessa perfezionati tra il 2008 e il 2010. Con comparsa di costi-
tuzione e risposta ritualmente depositata, Banca Tercas si è costituita nel giudizio RG n. 1583/2015, eccependo, 
in via preliminare, la nullità dell’atto di citazione avversario e l’inammissibilità delle domande svolte dalla Fonda-
zione per manifesto contrasto tra le stesse e conseguente abuso del diritto e del processo. Nel merito, la Banca 
ha altresì chiesto l’integrale rigetto delle domande avversarie per inammissibilità ed infondatezza, deducendo, 
tra l’altro, la tardiva impugnazione della delibera assembleare, la prescrizione della domanda di annullamento 
dei contratti di acquisto delle azioni Tercas e la mancata indicazione di parametri per poter liquidare un danno. 
Banca Tercas ha inoltre domandato la condanna della Fondazione attrice per lite temeraria. All’udienza di prima 
comparizione delle parti tenutasi, a seguito di vari rinvii d’ufﬁcio, in data 15 gennaio 2018, il Tribunale ha conces-
so alle parti termini ex art. 183 c.p.c. rinviando la causa al 3 maggio 2018 per l’eventuale assunzione dei mezzi di 
prova. Sulla base delle considerazioni espresse dallo studio legale incaricato dalla Banca, non si è proceduto ad 
effettuare alcun accantonamento, in ragione: (i) dello stato iniziale della controversia (attualmente risultano pen-
denti i termini concessi dal Tribunale ai sensi dell’art. 183, comma 6, c.p.c.); (ii) dei proﬁli difensivi, sia preliminari 
che di merito, sollevati dalla Banca, che appaiono prima facie non infondati.
•  Con atto di citazione notiﬁcato in data 18 novembre 2015, la Fondazione Pescarabruzzo ha convenuto in giudizio 
Banca Tercas davanti al Tribunale dell’Aquila chiedendo che ne fosse accertata la responsabilità ex art. 2497 c.c.. 
per violazione dei principi di corretta gestione societaria nell’esercizio di attività di direzione e coordinamento di 
Banca Caripe, da essa controllata, nel periodo 2012-2014 e ﬁno alla delibera assembleare del 4 settembre 2014, 
con la quale si è proceduto all’azzeramento e alla ricostituzione del capitale di Banca Caripe. Con comparsa di 
costituzione e risposta ritualmente depositata nel giudizio n. RG 2014/2015, Banca Tercas si è costituita in giu-
dizio, eccependo, in via preliminare, la nullità dell’atto di citazione avversario e l’improcedibilità delle domande 
svolte dalla Fondazione, nonché la relativa inammissibilità per abuso del diritto e dello strumento processuale e 
violazione del divieto di venire contra factum proprium. Nel merito, la Banca ha altresì chiesto l’integrale rigetto 
delle domande avversarie per inammissibilità ed infondatezza, deducendo, tra l’altro, la paciﬁca rispondenza 
della gestione di Banca Caripe a criteri di sana e prudente gestione e, in ogni caso, la sussistenza di vantaggi 
compensativi, ed ha, inoltre, domandato la condanna della Fondazione attrice per lite temeraria. All’udienza di 
prima comparizione delle parti tenutasi, a seguito di vari rinvii d’ufﬁcio, in data 5 febbraio 2018, il Tribunale ha 
concesso alle parti termini differiti ex art. 183, comma 6, c.p.c. con decorrenza dal 9 aprile 2018, rinviando la cau-
sa al 6 settembre 2018 per l’eventuale assunzione dei mezzi di prova. Sulla base delle considerazioni espresse 
dallo studio legale incaricato dalla Banca non si è proceduto ad effettuare alcun accantonamento in ragione: (i) 
dello stato iniziale della controversia (attualmente non risultano ancora decorsi i termini ex art. 183, comma 6, 
c.p.c. per il deposito di memorie autorizzate); (ii) dei proﬁli difensivi, sia preliminari che di merito, sollevati dalla 
Banca, che appaiono prima facie non infondati.
•  L’assemblea straordinaria di Banca Tercas S.p.A. (all’epoca in Amministrazione Straordinaria e successivamente 
incorporata dalla Capogruppo) del 29 luglio 2014, nell’ambito della complessiva operazione di salvataggio dello 
stesso istituto di credito, ha fra l’altro approvato l’azzeramento del capitale sociale, mediante annullamento delle 
azioni, a parziale copertura delle ingenti perdite maturate sino a tale data. Ciò ha generato l’avvio di un conten-
zioso da parte di ex azionisti della stessa banca. Nel biennio 2016-2017, risultano avviati n. 38 procedimenti di 
mediazione, di cui n. 24 si sono poi evoluti in contenziosi giudiziali nei confronti di BPB (in qualità di incorporante 
di Banca Tercas). In relazione a tali contenziosi, le tesi sostenute dai ricorrenti sono basate principalmente sulla 
486