Bilancio Consolidato 2017
erogazione del credito e monitorano nel continuo i portafogli relativi agli impieghi creditizi.
I controlli di secondo e terzo livello sono svolti rispettivamente dalla Funzione Risk Management e dalla Funzione 
Internal Auditing, che effettuano le opportune attività di controllo sulla base delle proprie metodologie e strumenti.
Costituiscono adeguati presidi organizzativi:
•  le procedure che regolano la valutazione, erogazione e gestione del credito riportate nel “Regolamento Fidi”;
•  l’individuazione, presso le singole unità di business, di speciﬁci ruoli e responsabilità nella concessione dell’afﬁ-
damento ispirati al criterio di separatezza dei compiti;
•  la separazione tra gestione “commerciale” della clientela afﬁdata e gestione strettamente “creditizia”, che si so-
stanzia nel potere deliberativo e nel controllo andamentale;
•  l’articolazione di un sistema di deﬁnizione, revisione e modiﬁca delle deleghe operative in materia di concessione 
del credito (cfr. “Poteri Delegati”);
•  un sistema di controlli funzionale ad un efﬁcace e costante gestione e monitoraggio delle posizioni di rischio.
Al ﬁne di fornire alle Funzioni competenti – dislocate sia presso la Rete Distributiva sia presso le Strutture Centrali 
– validi strumenti di supporto alle proprie attività di concessione, gestione, monitoraggio e controllo delle relazioni 
creditizie, anche le procedure informatiche sono interessate nel continuo da signiﬁcative evoluzioni. In particolare, 
la pratica elettronica di ﬁdo (“PEF”) - utilizzata nel processo di afﬁdamento e revisione del credito - integra al suo 
interno le “policy” creditizie, il sistema di “rating interno” e le principali fonti di “credit score” in modo da tenere 
sotto controllo, già in fase di erogazione, la qualità del credito. Nella fattispecie, la fase di concessione del credito è 
presidiata da controlli automatici che caratterizzano la procedura informatica di supporto (veriﬁca basi informative 
esterne ed interne, determinazione automatica dell’organo deliberante competente, ecc.).
Il sistema integrato di valutazione del merito creditizio consente di classiﬁcare la clientela in base alla probabilità di 
insolvenza (default). I modelli di rating, stimati con criteri statistici tali da garantire alta afﬁdabilità valutativa (“discri-
minanza” in gergo tecnico), sono utilizzati sia in fase di accettazione del credito, sia per il monitoraggio andamentale.
L’attribuzione del rating ad ogni cliente avviene attraverso un giudizio di sintesi che combina i diversi punteggi in-
termedi attribuiti dal sistema a ciascuno dei seguenti moduli:
•  analisi dell’andamento del rapporto;
•  analisi dell’andamento del cliente presso il sistema (determinata sulla base dati di Centrale Rischi);
•  analisi di bilancio.
Il modello di rating, inoltre, prevede la possibilità di considerare ulteriori elementi informativi utili alla complessiva 
valutazione del merito creditizio del cliente quali il tipo di attività economica svolta, il livello di accordato complessi-
vo, il fatturato realizzato, la forma societaria e l’area geograﬁca nella quale il cliente opera.
Data la peculiarità del portafoglio Retail, che per sua natura è caratterizzato da un elevato numero di posizioni con 
esposizione normalmente contenuta e dalla indisponibilità di alcune fonti informative (es. Bilancio), il Gruppo si è 
dotato di un modello di rating speciﬁco appositamente studiato e sviluppato per tale tipologia di clientela. Detto 
modello, mediante una clusterizzazione della clientela effettuata in funzione della principale forma tecnica e di 
variabili socio-demograﬁche, consente di cogliere le caratteristiche peculiari sopra descritte e di ottenere una più 
accurata distribuzione per classe di rating.
Inoltre il Gruppo ha adottato, esclusivamente per la clientela Corporate sulla base dei criteri di segmentazione inter-
ni, una serie di soluzioni atte ad arricchire il patrimonio informativo a disposizione per una più completa valutazione 
del rischio di credito, nonché ad introdurre una fase di override del rating all’interno dei processi del credito.
Il processo è disciplinato da una speciﬁca normativa interna che limita le fattispecie in presenza delle quali è pos-
sibile richiedere una variazione del rating a circostanze eccezionali così come previsto dalla normativa e garantisce 
la necessaria separatezza operativa.
Relativamente alla gestione del credito pre-anomalo ed anomalo, il Gruppo utilizza una procedura che rappresenta 
un importante strumento di gestione del credito nell’ambito del quale conﬂuiscono, in maniera unitaria e struttura-
309