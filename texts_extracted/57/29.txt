Bilancio Individuale 2017
L’attività di derisking del portafoglio NPL (Non Performing Loan)
Nel corso dell’ultima parte del 2015, il Gruppo BPB ha avviato una progettualità, poi inserita all’interno del Piano 
Industriale 2016 – 2020, ﬁnalizzata a preparare cessioni di portafogli di sofferenze (NPL) attraverso una struttura di 
Cartolarizzazioni rated, anche utilizzando eventuali misure concesse tramite strumenti pubblici.
In tale ambito, il Gruppo BPB ha perfezionato nel 2016 la prima operazione di cartolarizzazione con il supporto della 
GACS facendo da apripista per altre operazioni analoghe poste in essere da altre banche italiane a partire dal 2017. 
Nello speciﬁco, il Gruppo, in data 24 ottobre 2016, ha ceduto a investitori istituzionali le tranche mezzanine e junior 
dell’operazione di cartolarizzazione da 480 milioni di euro di crediti deteriorati lordi. 
Al contempo, sono state avviate e completate le attività ﬁnalizzate alla dismissione nel 2017 di un ulteriore porta-
foglio di NPL per circa 360 milioni di euro, dei quali circa 320 milioni di euro (312,9 milioni al netto degli incassi dall’1 
aprile al 15 novembre 2017) tramite cartolarizzazione assistita da GACS. Con riferimento a quest’ultima, in data 5 
dicembre 2017, il veicolo appositamente costituito per tale operazione ha emesso le seguenti classi di note al ﬁne 
di ﬁnanziare l’acquisto del portafoglio succitato:
•  Senior (Baa3/BBB-/BBB Moody’s/DBRS/Scope): 80,9 milioni di euro, cedola Euribor 6 mesi + spread 0,3%, corri-
spondente ad un tranching calcolato sul valore lordo dei crediti pari al 25,3%;
•  Mezzanine (B-/B+ DBRS/Scope): 10,1 milioni di euro, cedola Euribor 6 mesi + spread 6%, corrispondente ad un 
tranching calcolato sul valore lordo dei crediti pari al 3,2%;
•  Junior (not rated): 13,45 milioni di euro.
Alla data di emissione, le note sono state integralmente sottoscritte da BPB, in attesa dell’ottenimento della GACS 
e della vendita sul mercato. Nel dicembre 2017 le notes mezzanine e junior sono state integralmente vendute sul 
mercato. 
Inﬁne, il 4 dicembre 2017 è stata inviata al MEF l’istanza per la concessione della GACS sul titolo senior della carto-
larizzazione, mentre l’11 gennaio 2018 è stato ﬁrmato il decreto di garanzia del MEF, validato da parte della Corte 
dei Conti in data 29 gennaio 2018.
Partecipazione nel Fondo Atlante 
Il Fondo Atlante è una iniziativa di sistema a cui hanno partecipato le principali banche e istituzioni ﬁnanziarie del 
Paese, volta a sostenere gli aumenti di capitale delle banche italiane e ad alleggerire i bilanci degli istituti dai crediti 
deteriorati.
La mission del Fondo Atlante è quella di i) sostenere operazioni di aumento di capitale di banche italiane con ratios 
al di sotto dei limiti SREP e ii) di acquisire le tranche junior e mezzanine derivanti da cartolarizzazioni di sofferenze 
effettuate da banche italiane (nonché asset sottostanti alle sofferenze stesse).
Il Fondo Atlante ha impiegato 3,5 miliardi di euro, su una dotazione iniziale di 4,25 miliardi di euro, per sostenere gli 
aumenti di capitale della Banca Popolare di Vicenza e di Veneto Banca. La dotazione residua, in aggiunta ad altre 
risorse raccolte tra investitori vecchi e nuovi, è stata conferita in una nuova Società di Gestione del Risparmio (Fondo 
Atlante II) al ﬁne di essere utilizzata per l’acquisto di NPL. Ad oggi il Fondo Atlante II ha acquisito un portafoglio di 
circa 2,2 miliardi di euro di crediti deteriorati lordi di Nuova Banca Marche, Nuova Banca dell’Etruria, Nuova Cassa 
di Risparmio di Chieti e Nuova Cassa di Risparmio di Ferrara. L’investimento del fondo Atlante II, pari a circa di 565 
milioni di Euro, è stato propedeutico all’acquisizione delle tre prime good bank da parte di UBI e di CARIFE da parte 
di BPER.
Inoltre, nell’ambito della ricapitalizzazione precauzionale di MPS, il Fondo Atlante II acquisirà la tranche mezzanine 
e junior dell’operazione di cartolarizzazione da c.a. 27 miliardi di euro di crediti deteriorati lordi per un importo pari 
a circa 1,6 miliardi di euro.
Inﬁne, terminata la mission del Fondo Atlante I con la liquidazione coatta amministrativa della Banca Popolare di Vi-
cenza e di Veneto Banca ed il trasferimento degli asset in bonis a Intesa Sanpaolo, il Consiglio di Amministrazione di 
Quaestio Sgr ha deciso di abbattere l’attivo del fondo succitato in una misura simile a quanto immesso nel capitale 
delle due banche venete, alla luce degli esiti negativi dell’investimento a suo tempo effettuato. 
In ragione di quanto sopra esposto, la Banca nel 2017 ha svalutato l’investimento residuo nel Fondo Atlante I relativo 
ai conferimenti di capitale effettuati sulle 2 banche venete, rilevando un impairment a conto economico pari 23,6 
milioni di euro.
29