Bilancio Individuale 2017
-  le procedure che regolano la valutazione, erogazione e gestione del credito riportate nel “Regolamento Fidi”;
-  l’individuazione, presso le singole Business Unit, di speciﬁci ruoli e responsabilità nella concessione dell’afﬁda-
mento ispirati al criterio di separatezza dei compiti;
-  la separazione tra gestione “commerciale” della clientela afﬁdata e gestione strettamente “creditizia”, che si so-
stanzia nel potere deliberativo e nel controllo andamentale;
-  l’articolazione di un sistema di deﬁnizione delle deleghe operative “risk-oriented” in materia di concessione del 
credito (cfr. “Poteri Delegati”);
-  un sistema di controlli funzionale ad un efﬁcace e costante gestione e monitoraggio delle posizioni di rischio.
Al ﬁne di fornire alle funzioni competenti – dislocate sia presso la Rete Distributiva sia presso le Strutture Centrali 
– validi strumenti di supporto alle proprie attività di concessione, gestione, monitoraggio e controllo delle relazioni 
creditizie, anche le procedure informatiche sono interessate nel continuo da signiﬁcative evoluzioni. In particolare, la 
pratica elettronica di ﬁdo (“PEF”), utilizzata nel processo di afﬁdamento e revisione del credito, integra al suo interno 
le “policy” creditizie, il sistema di “rating interno” e le principali fonti di “credit score” in modo da tenere sotto con-
trollo, già in fase di erogazione, la qualità del credito. Nella fattispecie, la fase di concessione del credito è presidiata 
da controlli automatici che caratterizzano la procedura informatica di supporto (veriﬁca basi informative esterne ed 
interne, determinazione automatica dell’organo deliberante competente, etc.).
Il sistema integrato di valutazione del merito creditizio consente di classiﬁcare la clientela in base alla probabilità di 
insolvenza (default). I modelli di rating, stimati con criteri statistici tali da garantire alta afﬁdabilità valutativa (“discri-
minanza” in gergo tecnico), sono utilizzati sia in fase di accettazione del credito, sia per il monitoraggio andamentale.
L’attribuzione del rating ad ogni cliente avviene attraverso un giudizio di sintesi che combina i diversi punteggi in-
termedi attribuiti dal sistema a ciascuno dei seguenti moduli:
-  analisi dell’andamento del rapporto presso la Banca;
-  analisi dell’andamento del cliente presso il sistema (determinata sulla base dati di Centrale Rischi);
-  analisi di bilancio.
Il modello di rating, inoltre, prevede la possibilità di considerare ulteriori elementi informativi utili alla complessiva 
valutazione del merito creditizio del cliente: il tipo di attività economica svolta, il livello di accordato complessivo, il 
fatturato realizzato, la forma societaria e l’area geograﬁca nella quale il cliente opera.
Data la peculiarità del portafoglio Retail, che per sua natura è caratterizzato da un elevato numero di posizioni con 
esposizione normalmente contenuta e dalla indisponibilità di alcune fonti informative (es. Bilancio), la Banca si è do-
tata di un modello di rating speciﬁco appositamente studiato e sviluppato per tale tipologia di clientela. Detto mo-
dello, mediante una clusterizzazione della clientela effettuata in funzione della principale forma tecnica e di variabili 
socio-demograﬁche, consente di cogliere le caratteristiche peculiari sopra descritte e di ottenere una più accurata 
distribuzione per classe di rating.
Inoltre la Banca ha adottato, esclusivamente per una parte della clientela Corporate sulla base dei criteri di segmen-
tazione interni, una serie di soluzioni atte ad arricchire il patrimonio informativo a disposizione per una più completa 
valutazione del rischio di credito, nonché ad introdurre una fase di “override” del rating all’interno dei processi del 
credito.
Il processo è disciplinato da una speciﬁca normativa interna che limita le fattispecie in presenza delle quali è possi-
bile richiedere una variazione del rating a circostanze eccezionali così come previsto dalla normativa garantendo, al 
tempo stesso, la necessaria separatezza operativa. 
Relativamente alla gestione del credito pre-anomalo ed anomalo, la Banca utilizza una procedura che rappresenta 
un importante strumento di gestione del credito nell’ambito del quale conﬂuiscono, in maniera unitaria e struttura-
ta, una serie di informazioni desunte dagli attuali strumenti di misurazione del rischio e di individuazione dei crediti 
problematici e vulnerabili.
In particolare, la procedura distingue le esposizioni creditizie in posizioni ad alto rischio (posizioni in area di “atten-
zione aziendale”) e posizioni a rischio medio (“area di segnalazione”), consentendo:
-  la rilevazione tempestiva e l’indicazione delle posizioni da segnalare ai gestori;
73