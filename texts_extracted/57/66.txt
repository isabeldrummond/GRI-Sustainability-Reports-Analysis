Relazione sulla gestione
interbancarie addebitabili dal PSP emittente la carta (issuer) al PSP che convenziona l’esercente (acquirer) ogniqual-
volta il consumatore effettua un pagamento basato su carta.
A ﬁne del 2017, nelle more della pubblicazione del Decreto di recepimento della Direttiva PSD2 nonché dell’ade-
guamento delle disposizioni nazionali al Regolamento IFR, la Banca, attraverso la partecipazione ai Working Group, 
ha condotto le attività di identiﬁcazione dei gap normativi e delle relative aree di intervento ed avviato le attività di 
deﬁnizione degli interventi procedurali e di processo volti a garantire gli adempimenti normativi previsti.
MiFID II
Nel 2017 la Banca ha avviato le attività implementative atte a traguardare la conformità normativa della stessa entro 
il termine regolamentare del 3 gennaio 2018 e, al contempo, migliorarne la competitività sul mercato.
Gli interventi implementativi prioritari sono riconducibili alle seguenti aree tematiche: a) Product Governance; b) 
Consulenza; c) Formazione; d) Offerta Fuori Sede.
a)  Product Governance. l’implementazione informatica ha consentito di riportare a livello di singolo ISIN le infor-
mazioni sul Target Market utili ad effettuare le veriﬁche di adeguatezza in tema di coerenza con il Target Market 
nell’ambito del processo di raccomandazione della piattaforma di consulenza. Nel corso del 2018 saranno termina-
te le attività connesse al caricamento delle informazioni sul Target Market che potranno essere anche attinte dai 
produttori sulla base di un ﬂusso informatico strutturato sulla base di un form elaborato a livello Europeo (EMT).
b)  Consulenza. Gli interventi effettuati sono stati di tipo i) strategico e quindi connessi alla revisione delle modalità 
di erogazione del servizio di consulenza con il ﬁne di conseguire un miglior posizionamento sul mercato ii) di 
Adeguamento alla MiFID II, sostanzialmente connessi alle implementazione dei controlli di adeguatezza in tema 
di Target Market, prodotti equivalenti e analisi costi beneﬁci in termini di switch.
c)  Formazione. La Banca ha avviato, per i consulenti adibiti alla prestazione dei servizi di investimento, percorsi 
formativi utili all’ottenimento delle certiﬁcazioni di possesso dei requisiti ESMA previsti.
d)  Offerta Fuori Sede. Al ﬁne di garantire che l’attività dei consulenti ﬁnanziari abilitati all’offerta fuori sede si svolga 
all’interno di un adeguato alveo organizzativo si è reso necessario istituire una speciﬁca unità operativa.
AIRB
In linea con quanto già realizzato dalle più grandi banche italiane ed europee, nel corso del 2017 il Gruppo BPB ha 
avviato, in pool con alcune banche del polo Cedacri, un Progetto avente come obiettivo lo sviluppo di un sistema di 
Rating Interno. 
Il progetto, ﬁnalizzato al miglioramento della qualità del credito, prevede la presentazione dell’istanza di validazione 
all’Autorità di Vigilanza così da conseguire beneﬁci in termini di assorbimenti patrimoniali di capitale.
Le attività di sviluppo e update dei modelli di Rating Interni vengono svolte in collaborazione con Cedacri e con altre 
tre banche appartenenti al Pool, permettendo di utilizzare un più ampio dataset di informazioni e, pertanto, di otte-
nere stime più robuste e stabili nel tempo.
In maniera coerente e coordinata con l’avanzamento del piano di lavoro del Pool, vengono, invece, condotte all’inter-
no della Banca le attività necessarie per l’adeguamento al sistema di Rating Interno in ottica gestionale e in ottica re-
golamentare. In particolare, sono state avviate le attività di adeguamento al quadro regolamentare, con riferimento 
alla normativa interna, allo sviluppo di nuovi processi, all’adeguamento dei processi in essere e alle implementazioni 
procedurali.
L’opportunità di avviare un processo di convalida AIRB permetterà alle banche del Gruppo di migliorare in maniera 
rilevante i processi allo scopo di identiﬁcare e gestire il rischio di credito e di rafforzare la governance sui processi di 
credito, grazie a risorse e conoscenze condivise e ad una maggiore rilevanza sistemica, con ricadute positive sugli 
assorbimenti patrimoniali.
Il progetto è suddiviso in step e prevede, come primo rilascio, un sistema di Rating Interno relativo al segmento 
regolamentare Corporate e i successivi rilasci ai segmenti Retail (Imprese e Privati). 
66