Bilancio Individuale 2017
PARTE E – INFORMAZIONI SUI RISCHI E SULLE RELATIVE POLITICHE DI COPERTURA
PREMESSA
Il complessivo sistema di governo, gestione e controllo dei rischi, in coerenza con i principi regolamentari, ha l’o-
biettivo di garantire che i rischi assunti nei diversi segmenti di business siano allineati alle strategie ed alle politiche 
aziendali, nonché improntati a canoni di sana e prudente gestione.
La responsabilità primaria di tale impianto, all’interno del più ampio quadro di riferimento relativo al Sistema dei 
Controlli Interni, è rimessa agli Organi Aziendali, ciascuno secondo le rispettive competenze.
Il Sistema dei Controlli Interni rappresenta un elemento di fondamentale importanza della governance del Gruppo e 
mira a garantire che l’attività aziendale sia eseguita in coerenza con le strategie e le politiche aziendali. Il Sistema dei 
Controlli Interni concorre infatti a preservare un corretto ed efﬁcace svolgimento dell’operatività aziendale garan-
tendo l’osservanza delle norme e dei regolamenti, nonché l’afﬁdabilità, l’accuratezza e l’attendibilità delle informati-
ve societarie predisposte; in particolare è costituito da regole, funzioni, risorse e processi che mirano a garantire il 
conseguimento delle seguenti ﬁnalità:
•  veriﬁca dell’attuazione delle strategie aziendali;
•  contenimento e mitigazione dei rischi nell’ambito della complessiva propensione al rischio approvata dagli Or-
gani Aziendali (Risk Appetite Framework - RAF);
•  efﬁcacia ed efﬁcienza dei processi aziendali, afﬁdabilità e sicurezza delle informazioni;
•  conformità delle operazioni con la normativa in vigore.
Il Framework di Risk Appetite rappresenta il quadro di riferimento per la determinazione della propensione e della 
tolleranza al rischio che la Banca è disposta ad accettare al ﬁne di raggiungere i propri obiettivi di crescita sosteni-
bile del valore aziendale. Ciò in coerenza con il business model di riferimento nonché con i più generali obiettivi di 
contenimento del rischio. La normativa interna deﬁnita in tale ambito disciplina i seguenti aspetti:
•  inquadramento generale del Framework di Risk Appetite, alla luce delle Disposizioni di Vigilanza, nonché i princi-
pi su cui esso si fonda e le interconnessioni con gli altri processi aziendali;
•  ruoli e responsabilità degli Organi Aziendali, dei Comitati di Governance, delle Funzioni Aziendali di Controllo e 
delle altre Funzioni interne, a vario titolo coinvolte nel processo di deﬁnizione e aggiornamento del RAF;
•  macro-processo di deﬁnizione e periodico aggiornamento del Risk Appetite Framework e del sistema di metri-
che e soglie (c.d. Risk Appetite Statement).
Le principali aree strategiche che rappresentano il fulcro dello Statement di Risk Appetite, sia a livello di Gruppo che 
di singola Legal Entity sono le seguenti: 
•  redditività corretta per il rischio;
•  capitale interno e fondi propri;
•  liquidità e funding;
•  qualità creditizia degli asset;
•  altre aree strategiche di rischio.
Nelle attività di gestione e controllo dei rischi sono coinvolti gli Organi Aziendali, i Comitati di Governance, l’Alta Dire-
zione e tutto il personale del Gruppo, ciò al ﬁne di realizzare una politica di gestione del rischio integrata e coerente 
con il business model di riferimento, nonché con gli obiettivi di propensione e tolleranza al rischio declinati nell’am-
bito del Piano Strategico e del Budget annuale.
In particolare, secondo quanto stabilito dalla disciplina prudenziale, al Consiglio di Amministrazione della Banca, in 
qualità di Organo con Funzione di Supervisione Strategica, competono le seguenti principali attività speciﬁcatamen-
te riferite alle strategie di assunzione dei rischi:
•  deﬁnire ed approvare gli indirizzi strategici e le politiche di governo dei rischi, provvedendo costantemente al 
199