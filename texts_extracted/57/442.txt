Nota Integrativa | Parte A | Politiche Contabili
strumenti ﬁnanziari di livello 3 rispetto a un range percentuale di scostamento degli input signiﬁcativi non osserva-
bili.
L’analisi di sensibilità viene svolta per gli strumenti ﬁnanziari per cui i modelli valutativi adottati rendono possibile 
l’effettuazione di tale esercizio. La sensitivity non è applicabile, invece, in relazione a modelli basati su valutazioni e/o 
informazioni fornite da terze parti. 
A.4.3 Gerarchia del fair value
Il passaggio di uno strumento ﬁnanziario dal Livello 1 al Livello 2 di Fair value e viceversa deriva principalmente dal 
grado di liquidità dello strumento stesso al momento della rilevazione della sua quotazione, che determina l’utilizzo 
di un prezzo rilevato su un mercato attivo (Livello 1) piuttosto che di un prezzo ottenuto sulla base di un modello di 
pricing (Livello 2).
In concreto, qualora per un’attività o passività ﬁnanziaria vi siano oggettive indicazioni di perdita di signiﬁcatività 
o indisponibilità del prezzo (per esempio, per assenza di pluralità di prezzi da market maker, prezzi poco variati o 
inconsistenti), lo strumento viene trasferito nel Livello 2 della gerarchia del Fair value. Tale classiﬁcazione potrebbe 
tuttavia non rendersi più necessaria qualora, per il medesimo strumento ﬁnanziario, si riscontrassero nuovamente 
quotazioni espresse da mercati attivi, con corrispondente passaggio al Livello 1.
Questa dinamica si riscontra principalmente per i titoli di debito, per i titoli di capitale e per le quote di OICR, mentre 
gli strumenti derivati quotati su mercati regolamentati appartengono di norma al Livello 1, dato che per questi è 
normalmente disponibile un prezzo espresso dalle borse di riferimento.
Viceversa, gli strumenti derivati OTC sono di norma valutati sulla base di modelli di pricing e quindi sono classiﬁcati 
a Livello 2 o 3 di Fair Value, a seconda della signiﬁcatività dei dati di input.
Il trasferimento dal Livello 2 al Livello 3 e viceversa è determinato dal peso o signiﬁcatività assunta, in diversi mo-
menti della vita dello strumento ﬁnanziario, delle variabili di input non osservabili rispetto alla complessiva valuta-
zione dello strumento stesso.
Ad ogni data di valutazione, il Gruppo veriﬁca caso per caso:
1.  la signiﬁcatività del rapporto tra il Fair value della componente dello strumento ﬁnanziario valutata con dati di 
input non osservabili e il Fair value dell’intero strumento stesso;
2.  la sensitivity del Fair value dello strumento ﬁnanziario al variare dell’input non osservabile utilizzato.
442