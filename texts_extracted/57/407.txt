Bilancio Consolidato 2017
Management, rilevando, in contropartita (nella Voce 240 di C.E. “Utili (Perdite) delle partecipazioni”), un utile netto 
da cessione pari ad euro 17,6 milioni.
Si veda anche quanto riportato nella Relazione sulla gestione del bilancio individuale (par. “Cessione della piattafor-
ma di NPL a Cerved Group SpA”).
Cartolarizzazione Popolare Bari 2017 NPLs
In data 16 novembre 2017 è stata perfezionata, dalla Banca Popolare di Bari insieme alla controllata Cassa di Rispar-
mio di Orvieto, un’operazione di cessione (ai sensi della Legge 130/99) di portafogli di crediti non-performing (NPLs) 
alla neo-costituita società veicolo (SPV) “Popolare di Bari NPLs 2017 Srl”.
In particolare, sono state cedute alla SPV n. 1476 posizioni a sofferenza, originate dalla Banca Popolare di Bari e dalla 
Cassa di Risparmio di Orvieto, con un valore contabile lordo di 312,9 milioni di euro alla data della cessione (valore 
netto di euro 94,3 milioni), e per un corrispettivo pari a complessivi euro 102,4 milioni, comprensivi degli incassi, pari 
a 8,1 milioni di euro, effettuati nel periodo 1/04/2017 – 15/11/2017 (conformemente a quanto previsto dall’art. 2 lett. 
a) del Decreto MEF del 3 agosto 2016, recante disposizioni di attuazione in materia di garanzia statale “GACS” sulla 
cartolarizzazione delle sofferenze).
Per ﬁnanziare l’acquisto del portafoglio di NPLs, in data 5 dicembre la SPV ha emesso le seguenti tranche di titoli:
•  Senior (rating Moody’s Baa3, DBRS BBB(low), Scope BBB), per euro 80,9 milioni, tasso Euribor 6 mesi più spread 
0,3%;
•  Mezzanine (rating DBRS B(low), Scope B+), per euro 10,1 milioni, tasso Euribor 6 mesi più spread 6%; 
•  Junior, privo di rating, per euro 13,45 milioni.
Alla data di emissione, dette notes sono state integralmente sottoscritte dalla Capogruppo, in attesa della vendita 
sul mercato delle tranche Mezzanine e Junior e della concessione da parte del Ministero dell’Economia e delle Fi-
nanze (MEF) della garanzia “GACS” in favore dei sottoscrittori del titolo Senior. La Banca Popolare di Bari ha retroces-
so alla Cassa di Risparmio di Orvieto il prezzo di cessione del relativo portafoglio, pari ad euro 1,4 milioni.
In data 12 dicembre 2017, si è perfezionata la vendita dei titoli Mezzanine e Junior per un corrispettivo pari a com-
plessivi euro 5,9 milioni.
Con decreto dell’11 gennaio 2018, il MEF ha concesso la garanzia statale “GACS” in favore del detentore del titolo 
Senior, secondo quanto previsto dal D.L. 14 febbraio 2016 n. 18, convertito nella Legge 8 aprile 2016 n. 49 e in base 
all’iter di cui al Decreto MEF del 3 agosto 2016. 
Di conseguenza, alla data del presente bilancio la Banca Popolare di Bari detiene il predetto titolo Senior che è do-
tato, per l’intero suo ammontare, della garanzia dello Stato Italiano. Detto titolo è stato iscritto dalla Capogruppo 
nella Voce 70 dell’attivo “Crediti verso clientela”, con un valore di bilancio al 31 dicembre 2017 pari ad euro 85 milioni 
al lordo degli oneri direttamente imputabili al titolo Senior (euro 4,13 milioni), in coerenza con la deﬁnizione di “costo 
di transazione” previsto dallo IAS 39.
Pertanto, ricorrendo i presupposti per la cancellazione degli NPLs (“derecognition”) ai sensi dei parr. 18a) e 20a) dello 
IAS 39, i crediti a sofferenza sottostanti la cartolarizzazione sono stati cancellati dall’attivo del bilancio della Banca 
(Voce 70 Crediti verso clientela). L’operazione così strutturata ha infatti comportato il trasferimento a terzi di tutti i 
rischi e beneﬁci legati al portafoglio crediti ceduto. 
La cancellazione dei crediti ha determinato la rilevazione di una perdita netta da cessione pari ad euro 12,3 milioni 
contabilizzata nella Voce 100 a) del conto economico “utili/(perdite) da cessione o riacquisto di: crediti”.
Si veda anche l’informativa fornita nella parte E, sezione C. “Operazioni di cartolarizzazione”.
Unwinding operazioni di autocartolarizzazione 
Nel corso del primo semestre del 2017, Il Gruppo Banca Popolare di Bari, nell’ambito delle politiche di gestione del-
la tesoreria e in considerazione degli ormai marginali beneﬁci conseguibili, ha provveduto alla chiusura anticipata 
delle operazioni di cartolarizzazione (i) 2014 Popolare Bari SME (multioriginator) con data efﬁcacia 1 febbraio 2017,  
(ii) 2012 Popolare Bari SME (multioriginator) con data efﬁcacia 23 febbraio 2017 e (iii) Popolare Bari Mortgages con 
data efﬁcacia 19 giugno 2017, attraverso il riacquisto dei rispettivi crediti cartolarizzati in essere. In particolare, le 
operazioni di riacquisto sono state effettuate dalle originator Banca Popolare di Bari e Cassa di Risparmio di Orvieto 
407