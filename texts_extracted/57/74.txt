Relazione sulla gestione
-  una efﬁciente attività di gestione delle posizioni di rischio “anomale” o “vulnerabili” da parte dei gestori di primo 
livello; 
-  un sistema di “escalation” nella gestione delle posizioni anomale sulle diverse strutture aziendali in funzione della 
gravità del rischio;
-  un’attività di monitoraggio sull’adeguatezza delle azioni gestionali intraprese.
Nell’ottica di garantire un costante efﬁcientamento dei sistemi di detection delle potenziali anomalie andamentali 
sui crediti, la Banca ha anche avviato un cantiere progettuale volto ad evolvere ulteriormente il modello operativo 
ed organizzativo di monitoraggio del credito.
Quale ulteriore strumento di gestione / mitigazione del rischio di credito, la Banca adotta un sistema di monitorag-
gio di speciﬁci limiti operativi. In particolare, sono periodicamente monitorati i limiti di concentrazione verso singoli 
prenditori e verso settori di attività economica ed i limiti di frazionamento che, congiuntamente alla normativa sulle 
Grandi Esposizioni prevista da Banca d’Italia, rappresentano il perimetro all’interno del quale deve essere svolto il 
processo di afﬁdamento.
Il rischio di mercato
Il sistema di controlli adottato dalla Banca, coerentemente con quanto previsto dalla vigente normativa prudenziale, 
è orientato a conseguire una sana e prudente gestione dei rischi di mercato, assicurando che gli stessi siano corret-
tamente identiﬁcati e misurati secondo metodologie e procedure formalizzate.
A tal proposito, la Banca si è dotata di un’apposita policy che deﬁnisce gli attori coinvolti nella gestione del rischio, i 
processi e le procedure in uso, nonché gli strumenti di monitoraggio e mitigazione utilizzati al ﬁne di amministrare 
lo stesso coerentemente con il complessivo proﬁlo di rischio ritenuto congruo dagli Organi con funzione di indirizzo 
strategico.
La normativa interna deﬁnisce uno speciﬁco sistema di limiti e deleghe operative declinati con riferimento sia al 
portafoglio di trading, sia al banking book. Tale sistema è oggetto di periodico aggiornamento, al ﬁne di assicurarne 
la coerenza con la propensione al rischio deﬁnita nell’ambito del Risk Appetite Framework e con l’evoluzione della 
struttura organizzativa interna.
Nel dettaglio, la Banca ha provveduto ad individuare una serie di indicatori di rischiosità in grado di cogliere i princi-
pali aspetti che caratterizzano i rischi di mercato: i capitali investiti, le variazioni giornaliere del valore dei portafogli 
detenuti, i relativi livelli di concentrazione (articolati per rating e controparte), il livello di Value at Risk ripartito per 
tipologia di fattore di rischio.
In considerazione degli elevati livelli di volatilità che contraddistinguono i rischi di mercato, la stima dei requisiti 
patrimoniali mediante l’utilizzo di metodologie standard è afﬁancata dal monitoraggio, a ﬁni gestionali, di misure di 
“Value at Risk” (VaR) calcolate mediante un modello basato su un approccio parametrico.
Il modello è periodicamente sottoposto ad attività di “back testing” e “stress testing” al ﬁne sia di veriﬁcarne la ca-
pacità previsionale, sia di simulare l’impatto di movimenti estremi dei fattori di rischio sul portafoglio di trading della 
Banca.
La Banca, inﬁne, ha provveduto ad afﬁancare alla sopra citata struttura di limiti operativi un set di indicatori di early 
warning riferito ai portafogli del banking book, al ﬁne di consentire ai competenti Organi Aziendali di monitorare l’e-
voluzione della rischiosità delle posizioni in essere ed individuare tempestivamente le eventuali azioni di mitigazione 
necessarie.
Il rischio operativo
La Banca Popolare di Bari, anche nella sua funzione di Capogruppo, ha proseguito nel corso del 2017 le attività con-
nesse al consolidamento di un framework organico e strutturato per la gestione del rischio operativo focalizzandosi, 
in particolare, sul ﬁne tuning dei meccanismi di interazione con i processi di gestione del rischio informatico. 
La Banca, inoltre, ha periodicamente segnalato i propri dati di perdita operativa all’Osservatorio DIPO (Database Ita-
liano Perdite Operative), nonché gli scenari di rischio informatico e di conduct risk elaborati nell’ambito del progetto 
ABI denominato SCER.
74