Relazione sulla gestione
1.5 Gestione dei rischi
Nell’ambito del Sistema dei Controlli Interni, l’attività di governo, gestione e controllo dei rischi è ﬁnalizzata a salva-
guardare la solidità ﬁnanziaria, patrimoniale e reputazionale del Gruppo, a consentire una trasparente rappresenta-
zione dei rischi assunti o assumibili e a garantire una creazione sostenibile di valore per gli stakeholder del Gruppo. 
Il tutto mediante una sana e prudente gestione, improntata su canoni di efﬁcacia ed efﬁcienza, funzionali anche al 
mantenimento di un elevato standing di mercato.
Le attività di controllo rivestono un ruolo centrale nell’organizzazione del Gruppo e coinvolgono diverse Funzioni, 
Organi Aziendali, Comitati di Governance, Alta Direzione nonché tutto il personale del Gruppo, favorendo un’efﬁcace 
diffusione della “cultura del rischio”. Gli attori aziendali coinvolti forniscono, infatti, un contributo fattivo alla comples-
siva azione di governo e gestione dei rischi attraverso meccanismi di coordinamento e collaborazione, nell’ottica di 
perseguire i target deﬁniti in sede di pianiﬁcazione strategica / budgeting (obiettivi patrimoniali, economico-gestio-
nali, nuovi mercati e segmenti di business, nuovi prodotti/servizi erogati, ecc.).
In coerenza con la normativa in vigore, il Gruppo identiﬁca i rischi a cui è esposto e valuta periodicamente l’adegua-
tezza della propria dotazione patrimoniale e di liquidità, deﬁnendo obiettivi di rischio e soglie di tolleranza utili al ﬁne 
di garantire la veriﬁca nel continuo della coerenza dell’esposizione ai rischi rispetto ai livelli desiderati.
Nell’ambito del processo di governo e gestione dei rischi, il Gruppo presta, inoltre, attenzione anche al monitoraggio 
di quei proﬁli di rischio che possono generare impatti anche sulla propria corporate social responsibility, in parti-
colare su quegli elementi che possono inﬂuire negativamente sulla credibilità verso gli stakeholder di riferimento. 
In considerazione anche del contesto esterno di riferimento e del modello di business adottato dal Gruppo, vengono 
altresì identiﬁcati taluni driver reputazionali, fra i quali rientrano, ad esempio, l’analisi dei sentiment negativi raccolti 
sui social network, le notizie online e di stampa relative al Gruppo BpB, ecc. (presidi di customer relationship).
1.6 Codice etico e Modello Organizzativo, gestione e controllo ai sensi del D.lgs.231/01
I principi etici ed i valori che da sempre caratterizzano la storia del Gruppo Banca Popolare di Bari ed il proprio modo 
di operare sono statuiti nel Codice Etico di Gruppo. Tali valori vengono posti a fondamento di ogni comportamento 
e di ogni attività aziendale – a qualsiasi livello adottati dalla struttura organizzativa della Capogruppo e delle Società 
appartenenti al Gruppo – e sono condivisi e fatti propri dai rispettivi Consigli di Amministrazione e Collegi Sindacali.
I dirigenti, i responsabili delle unità e i dipendenti sono tenuti ad adempiere ai doveri generali di lealtà e di corret-
tezza, a rispettare il contratto di lavoro secondo buona fede, ad astenersi dallo svolgere attività in concorrenza con 
quelle del Gruppo e a rispettare le regole aziendali e i precetti del Codice Etico. 
Gli amministratori, i componenti dei Consigli di Amministrazione e tutti i soggetti che rivestono una posizione api-
cale sono tenuti ad osservare i contenuti del Codice Etico nel proporre e realizzare progetti, investimenti e, più in 
generale, nel ﬁssare gli obiettivi dell’impresa. 
La Capogruppo e le Società del Gruppo si impegnano alla massima diffusione ed al periodico aggiornamento del 
Codice Etico, allo svolgimento di veriﬁche in ordine ad ogni notizia concernente la violazione di norme del Codice 
Etico, all’accertamento e la valutazione delle violazioni dello stesso Codice e la conseguente applicazione di ade-
guate misure sanzionatorie. 
Il Codice Etico di Gruppo costituisce un elemento essenziale del sistema di controllo anche ai ﬁni della prevenzione 
dei reati ex D.Lgs. 231/2001 e rappresenta il riferimento normativo costante a cui devono uniformarsi i modelli or-
ganizzativi e le diverse procedure interne adottate dalla Capogruppo e dalle Società del Gruppo nello svolgimento 
di tutte le attività. 
Ai sensi di quanto previsto dal D.lgs. 231/01 in materia di Responsabilità amministrativa delle persone giuridiche, 
la Banca ha adottato un apposito Modello di organizzazione, gestione e controllo ai sensi del D.lgs.231/01 (Modello 
231/01) che stabilisce regole e procedure atte a prevenire la commissione dei reati previsti dal decreto e prevede 
sistemi di segnalazione e sanzionatori. 
In particolare il Modello 231/01 disciplina la gestione dei rischi connessi ai seguenti reati:
a)  reati contro la pubblica amministrazione e la corruzione tra privati
b)  reati informatici e relativi al trattamento illecito di dati
338