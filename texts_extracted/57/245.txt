Bilancio Individuale 2017
SEZIONE 3 – RISCHIO DI LIQUIDITÀ
Informazioni di natura qualitativa
A. Aspetti generali, processi di gestione e metodi di misurazione del rischio di liquidità
Il principale obiettivo del sistema di monitoraggio e gestione del rischio di liquidità implementato dalla Banca è 
rappresentato dal costante mantenimento di un equilibrio operativo e strutturale fra entrate ed uscite di cassa, 
mediante un’attenta gestione delle poste dell’attivo e del passivo ed una prudente pianiﬁcazione delle esigenze di 
funding.
In conformità con quanto disposto dalla normativa prudenziale in vigore, il rischio di liquidità è gestito sulla base 
delle linee guida deﬁnite nell’ambito di una speciﬁca policy che illustra:
-  i criteri adottati per l’identiﬁcazione e la deﬁnizione del rischio di liquidità, in linea con quanto previsto dalla Cir-
colare 285/13 di Banca d’Italia;
-  il modello organizzativo che regola il processo di gestione del rischio liquidità (attualmente accentrato presso la 
Capogruppo) e le responsabilità di Organi e strutture aziendali;
-  le metodologie utilizzate ai ﬁni della misurazione del rischio di liquidità e della conduzione delle prove di stress;
-  le caratteristiche ed i requisiti che le diverse attività devono soddisfare per rientrare nel novero della Counterba-
lancing Capacity;
-  i limiti operativi e gli indicatori di early warning relativi alla liquidità operativa ed alla liquidità strutturale.
Agli Organi Aziendali della Banca è attribuita la responsabilità primaria di assicurare l’efﬁcacia del sistema di gestio-
ne e controllo del rischio di liquidità. In particolare, stante il modello di gestione in uso, il Consiglio di Amministrazio-
ne provvede a deﬁnire gli orientamenti e gli indirizzi strategici relativamente all’assunzione del rischio, in termini di 
obiettivi e relative soglie di tolleranza. 
Il Comitato di Gruppo ALM, Tesoreria e Capital Management sovrintende alle funzioni di monitoraggio e decisionali 
relative al rischio di liquidità, sia con riferimento alla gestione ordinaria, sia in relazione alle scelte di indirizzo stra-
tegico.
L’Amministratore Delegato, nel suo ruolo di gestione, è responsabile della realizzazione e del mantenimento di un si-
stema efﬁcace di gestione e controllo del rischio liquidità, oltre che dell’implementazione delle politiche strategiche.
La Funzione Finanza contribuisce alla gestione del rischio di liquidità coerentemente con le linee guida deﬁnite dai 
competenti organi collegiali a supporto del Consiglio di Amministrazione.
La Funzione Risk Management garantisce invece il presidio del rischio di liquidità, sia attraverso la misurazione ed il 
monitoraggio periodico degli indicatori di rischio, sia attraverso speciﬁche analisi ed informative direzionali.
La principale metrica adottata per la misurazione ed il monitoraggio del rischio di liquidità è rappresentata dalla 
“Maturity Ladder”, strumento che permette di valutare le disponibilità residue della Banca in un determinato oriz-
zonte temporale, individuando potenziali criticità e consentendo la tempestiva pianiﬁcazione degli opportuni inter-
venti correttivi di carattere tattico e/o strategico.
Nello speciﬁco, le competenti strutture aziendali provvedono alla predisposizione di apposite maturity ladder per 
il monitoraggio sia della liquidità operativa dell’Istituto (al ﬁne di gestire i gap tra afflussi e deﬂussi di cassa attesi 
nel breve periodo), sia del proﬁlo di liquidità strutturale, nell’ottica di prudente gestione del tendenziale equilibrio 
ﬁnanziario nel medio/lungo periodo.
Al ﬁne di segnalare tempestivamente eventuali tensioni di liquidità, la Funzione di Risk Management monitora con 
periodicità giornaliera un apposito sistema di limiti operativi ed indicatori di early warning, ﬁssati coerentemente con 
le metriche di misurazione adottate e con la soglia di tolleranza al rischio deﬁnita dai competenti Organi aziendali.
La Banca effettua quindi regolari prove di stress al ﬁne di valutare l’impatto sulla propria posizione di liquidità di 
eventi sfavorevoli determinati dai fattori di rischio a cui la stessa risulta esposta. In particolare, sono stati deﬁniti 
scenari di stress di natura sistemica ed idiosincratica con impatti sugli aggregati di raccolta, sugli impieghi e sulla 
Counterbalancing Capacity. Coerentemente con quanto previsto dalla normativa prudenziale, il sistema di limiti 
operativi e soglie di early warning in vigore è costantemente raccordato agli esiti delle prove di stress periodica-
mente condotte.
245