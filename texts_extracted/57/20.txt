Relazione sulla gestione
dito disponibile, inoltre, è diminuito al 61%, un livello ben al di sotto di quello medio dell’Area dell’Euro (94,1% alla ﬁne 
di settembre). Per di più anche in rapporto al PIL il debito è sceso al 41,3% (57,9% nell’Area dell’Euro). 
Il mercato del lavoro riﬂette il migliorato clima congiunturale descritto e, nonostante la decontribuzione non sia più 
in vigore, registra l’occupazione in crescita (anche se nella forma più precaria del contratto di lavoro dipendente 
a tempo determinato) ed un tasso di disoccupazione stabile. La dinamica delle retribuzioni contrattuali è ancora 
contenuta, ma vi sono primi segnali di un suo graduale rafforzamento. Le retribuzioni contrattuali orarie nel settore 
privato non agricolo sono salite dello 0,7% nel terzo trimestre del 2017 rispetto a un anno prima.
L’inﬂazione, nel quadro italiano di rafforzamento ciclico, registra un rallentamento: a novembre si è attesta sullo 
0,9%, con la componente di base scesa allo 0,5%. Tale andamento si può spiegare sulla base di fattori strutturali, 
legati all’ampia disponibilità di beni tradable a basso costo disponibili sui mercati internazionali, ma è anche leggi-
bile come il segnale che la fase ciclica è ancora in uno stato meno avanzato di come alcuni indicatori lascerebbero 
supporre. In questo contesto risulta chiaro come il nostro Paese si trovi in una posizione molto delicata, con due 
fronti aperti. Uno interno, che vede gradi di utilizzo già elevati ma disoccupazione ancora molto ampia e l’allarga-
mento delle disparità sociali. Vi è dunque la necessità di un ciclo di investimenti che allarghi la capacità produttiva e, 
dunque, il potenziale di crescita. Al fronte interno si afﬁanca quello esterno, dove il rischio è che il cambio di stance 
delle politiche, o solo il ﬁsiologico giungere a maturazione della fase espansiva della ripresa, porti a far rallentare 
velocemente il ciclo mondiale, troppo presto perché il nostro Paese sia stato in grado di rimarginare le ferite inferte 
dalla crisi.
I mercati ﬁnanziari e gli interventi delle autorità monetarie
Nella prima metà del 2017 i prezzi dei titoli azionari hanno registrato un incremento grazie ad una crescita econo-
mica mondiale che si è dimostrata solida e sincronizzata tra i vari Paesi e che ha contribuito a ridurre i rischi per la 
stabilità ﬁnanziaria. Inoltre, da metà marzo l’esito pro - Europa  delle elezioni politiche olandesi e delle elezioni pre-
sidenziali francesi ha concorso a ridurre signiﬁcativamente i rischi politici nell’Unione Economica Monetaria (“UEM”), 
avviando uno spostamento del premio per il rischio politico dall’area Euro agli USA. Ciò ha permesso alle azioni UEM 
di realizzare guadagni maggiori rispetto a quelli USA. 
Anche nella seconda parte dell’anno è continuata la fase positiva per la maggior parte dei mercati ﬁnanziari alimenta-
ta non solo dalle politiche monetarie ancora favorevoli ma anche dalle conferme nei dati sulla crescita economica, sia 
nell’Area Euro e negli Stati Uniti sia nelle economie emergenti. In generale, il favorevole clima di mercato, i bassi tassi 
di interesse e la volatilità particolarmente compressa hanno continuato ad alimentare l’assunzione di rischio, con-
trobilanciando l’impatto dell’avvio della fase di rimozione degli stimoli monetari da parte di alcune Banche Centrali. 
In particolare, le azioni USA hanno raggiunto nuovi massimi storici, confermando il trend di rialzo in atto da circa un 
anno e con un particolare slancio da metà novembre quando la riforma ﬁscale ha compiuto un passo in avanti es-
sendo stata approvata a inizi dicembre. Le quotazioni statunitensi hanno, inoltre, tratto beneﬁcio dalla crescita del 
PIL superiore alle attese e dalla pubblicazione dei risultati societari che hanno sorpreso in positivo. 
Sul fronte europeo, nonostante un quadro di crescita economica superiore alle aspettative, segnali di recupero de-
gli utili e rischi politici sostanzialmente sotto controllo (dopo l’esito delle elezioni federali tedesche di settembre), la 
ripresa delle quotazioni azionarie dell’UEM non è riuscita a prendere slancio, penalizzata dalle incertezze del sistema 
bancario. La risoluzione delle situazioni di crisi di alcuni intermediari in Italia ha ridotto i rischi sistemici, determinan-
do però un rialzo delle quotazioni solo temporaneo. La notizia della pubblicazione dell’Addendum alle linee guida 
sugli NPL da parte della BCE, che porterebbe a ulteriori rettiﬁche su crediti o comunque ad avere degli aggravi sul 
capitale, ha penalizzato le azioni dell’UEM, soprattutto quelle italiane. In particolare, in Italia le quotazioni azionarie 
hanno beneﬁciato solo in parte dell’approvazione della nuova legge elettorale e dell’upgrade del rating sul debito da 
parte di S&P, risentendo principalmente dei cali che hanno interessato i titoli bancari a seguito dell’annuncio degli 
aumenti di capitale di Creval e Carige per sostenere importanti cessioni di crediti deteriorati.
Le prospettive dei mercati azionari per il medio - lungo termine continuano ad essere favorevoli. Le indicazioni più 
recenti sul clima di ﬁducia nelle principali economie, sull’andamento del commercio internazionale, sul mercato del 
lavoro e sui consumi e investimenti puntano nella direzione di altri mesi positivi per il mercato azionario che non 
dovrebbe soffrire l’aumento moderato dei tassi.
Tuttavia, non si può escludere per i prossimi mesi una maggiore volatilità e ribassi per le quotazioni azionarie in 
considerazione di fattori di rischio soprattutto legati all’esito delle elezioni italiane, seppur, almeno per il settore 
bancario, le evidenze attuali sono di una sostanziale costanza dei corsi bancari delle banche italiane (indice FTSE 
Italia Banche pari a 11.567,1 alla data del 5 marzo 2018 e pari a 11.722,21 alla data del 21 marzo 2018). 
Sul fronte delle politiche adottate dalle principali autorità monetarie, la Federal Reserve, il 21 marzo 2018, ha effet-
20