Nota Integrativa | Parte A | Politiche Contabili
sancito dalla vigente normativa in materia, sta proseguendo nelle azioni spiccate in via di regresso nei confronti 
degli autori delle violazioni che non hanno onorato la sanzione. 
Procedimento penale ex D.Lgs. 231/2001
La vicenda penale in questione concerne la contestazione a vario titolo, da parte della Procura della Repubblica di 
Bari, a talune persone ﬁsiche, tra cui alcuni clienti ed una dipendente della Banca Popolare di Bari (ora non più in 
organico) dei reati ex art.648 bis c.p. (riciclaggio) e artt. 3-4 Dlgs 74/2000 (dichiarazione fraudolenta e dichiarazione 
infedele). 
Con riferimento alla posizione della Banca Popolare di Bari, va osservato che l’organo inquirente rimprovera un 
solo episodio di illecito dipendente dal reato ai sensi del Dlgs 231/01 in relazione al capo e) della rubrica (reato di 
riciclaggio contestato anche all’ex dipendente con riferimento alla concessione di un mutuo ipotecario del valore di 
euro 600 mila).
Quanto alle restanti due ipotesi di illeciti inizialmente addebitate alla Banca, dipendenti dal reato di riciclaggio ex 
Dlgs 231/2001, va opportunamente ricordato che in seguito al deposito di memoria difensiva ex art.415 bis c.p.p., i 
Pubblici Ministeri ne avevano disposto l’archiviazione. 
Orbene, rispetto allo stato del processo, va segnalato che nel corso della prima udienza dibattimentale del 6 luglio 
2017, la II Sezione Collegiale del Tribunale di Bari ha ritenuto di accogliere la richiesta di costituzione di parte civile 
della Banca Popolare di Bari nei confronti di tutti gli imputati (ex dipendente inclusa) per tutte le fattispecie di reato 
indicate nell’atto di costituzione stesso, così ritenendo l’Istituto persona offesa e/o danneggiata dai reati e, dunque, 
legittimato a vantare (in questo momento processuale solo “astrattamente” data per l’appunto la fase embrionale 
dell’istruttoria dibattimentale) una pretesa risarcitoria per i danni patrimoniali e non (danno d’immagine) che il me-
desimo ha subìto con le condotte poste in essere dagli imputati.
Nel corso del dibattimento la difesa dell’Istituto non potrà che ribadire l’assoluta estraneità dello stesso al rimprove-
ro ex dlgs 231/01, in virtù di molteplici argomentazioni: a cominciare dalla posizione -evidentemente- “non apicale” 
della dipendente imputata sino alla causa di esclusione della responsabilità amministrativa da reato in virtù della 
corretta adozione ed efﬁcacia del modello di controllo ex dlgs 231/01. Tanto, anche attraverso una “ragionata” pro-
duzione documentale, unitamente al contributo testimoniale qualiﬁcato che i soggetti indicati nella lista ex art.468 
c.p.p. forniranno nel corso del giudizio di primo grado.
Sulla base del parere del difensore legale, gli Amministratori valutano come remoto il rischio di soccombenza a 
carico della Banca.
Procedimento penale presso la Procura della Repubblica di Ferrara 
In data 13 luglio 2016, il Nucleo di Polizia Tributaria di Ferrara ha notiﬁcato alla Capogruppo il Decreto di Perquisi-
zione e Informazione di Garanzia ex art. 57 D.Lgs. 231/2001, emesso in data 08 luglio 2016 dalla Procura della Re-
pubblica di Ferrara, nell’ambito del procedimento penale n. 6226/2015 relativo a vicende incentrate sulla Cassa di 
Risparmio di Ferrara.
Per i proﬁli che riguardano la Capogruppo, i fatti oggetto di indagine sono riferiti all’ipotesi di “operazioni simulate” 
consistenti nella “reciproca sottoscrizione di azioni”, in occasione dell’aumento di capitale sociale effettuato nel 
settembre 2011 dalla Cassa di Risparmio di Ferrara. Medesimo provvedimento è stato assunto nei confronti di altre 
banche.
In occasione di tale operazione di aumento di capitale, la Banca Popolare di Bari aveva sottoscritto azioni della Cassa 
di Risparmio di Ferrara per un controvalore di euro 5,0 milioni. In altra data, la Cassa di Risparmio di Ferrara aveva 
acquistato, sul mercato secondario delle azioni, titoli azionari della Banca per un controvalore di euro 3,9 milioni: 
pertanto, detto ultimo acquisto non aveva determinato effetti sul patrimonio netto della Capogruppo, né aveva 
concretizzato effetti decettivi o comunque penalmente rilevanti sul patrimonio della Cassa di Risparmio di Ferrara, 
a differenza di quanto ipotizzato dall’autorità inquirente.
Nel mese di aprile 2017, a chiusura delle indagini, la Procura di Ferrara ha chiesto l’archiviazione per una serie di 
indagati, fra cui la Banca Popolare di Bari.
Con Decreto del 13 settembre 2017, è stata disposta dal Tribunale di Ferrara l’archiviazione del procedimento pe-
nale.
112