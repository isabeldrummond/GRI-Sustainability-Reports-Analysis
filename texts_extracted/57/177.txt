Bilancio Individuale 2017
  L’ammontare dell’accantonamento complessivo sui due giudizi risulta pari a circa 4 milioni di euro. Alla luce delle 
predette evoluzioni, non si ritiene, allo stato, di apportare alcun adeguamento all’accantonamento già esistente.
•  Nell’agosto del 2010 l’Ente Ecclesiastico Ospedale Generale Regionale “F. Miulli” (di seguito anche l’“Ente Eccle-
siastico” o il “Miulli”, attualmente in procedura concorsuale di concordato preventivo) aveva ceduto pro-solvendo 
alla Banca il credito vantato nei confronti dell’Istituto Nazionale Previdenza Sociale (INPS), pari a circa euro 32 
milioni oltre interessi, per rimborso degli sgravi contributivi richiesti dal Miulli ai sensi dell’articolo 18 del D.L. 
918/1968 (Sgravio di oneri sociali nel Mezzogiorno), previsti per le aziende industriali ed artigiane che impie-
gano dipendenti nel Mezzogiorno. La sussistenza di tali crediti, nell’ambito del contenzioso a suo tempo sorto 
tra l’INPS ed il Miulli, era stata dichiarata dal Tribunale di Bari con sentenza del 28 dicembre 2007 e confermata 
dalla Corte di Appello di Bari con provvedimento del 29 luglio 2010. La citata cessione garantiva un afﬁdamento 
di euro 3 milioni concesso dalla Banca all’Ente Ecclesiastico nonché ogni altro credito già in essere o che fosse 
sorto a favore della Banca verso il Miulli. Avverso il provvedimento della Corte di Appello di Bari l’INPS aveva 
proposto ricorso per Cassazione. Nelle more del giudizio di Cassazione, la Banca ed il Miulli avevano avviato 
una procedura esecutiva nei confronti dell’INPS da quest’ultimo opposta. Al riguardo, in data 20 marzo 2012, il 
Giudice dell’Esecuzione ha assegnato alla Banca la somma oggetto del credito pari ad euro 41,7 milioni. All’atto 
della ricezione, la Banca ha retrocesso detta somma al Miulli, mediante accredito sul conto intestato all’Ente 
Ecclesiastico, consentendo allo stesso Ente di estinguere la propria esposizione. In data 16 aprile 2012, la Corte 
di Cassazione, in accoglimento del ricorso dell’INPS, ha cassato la sentenza della Corte di Appello di Bari, dichia-
rando non dovute dall’INPS al Miulli le somme rivenienti dai crediti alla restituzione degli sgravi contributivi e di 
fatto sancendo la soccombenza del Miulli, ancorché manchi, nel dispositivo della sentenza della Suprema Corte, 
una formale condanna alla restituzione a carico del Miulli. Successivamente, in data 20 luglio 2012, l’INPS ha 
promosso nei confronti della Banca ricorso in riassunzione del giudizio di opposizione all’esecuzione, ﬁnalizzato 
ad ottenere la restituzione dell’importo versato alla Banca. A riprova della fondatezza delle ragioni della Banca, 
con sentenza emessa in data 13 maggio 2013, il Tribunale di Bari ha rigettato la domanda dell’INPS. L’INPS ha 
proposto appello avverso la sentenza del Tribunale di Bari del 13 maggio 2013, ma anche tale giudizio ha visto 
prevalere le ragioni della Banca. Per completezza d’informativa si segnala che il Miulli ha inoltre presentato ri-
corso per la revocazione della sentenza della Corte di Cassazione del 16 aprile 2012, contestando il mancato 
rinvio pregiudiziale alla Corte di Giustizia Europea e l’illegittimità della pronuncia della Cassazione sotto il proﬁlo 
comunitario. Tale ricorso è stato rigettato.
  Nel corso del 2016 l’INPS ha proposto ricorso per Cassazione avverso la sentenza della Corte di Appello di Bari 
che aveva confermato il provvedimento del Tribunale di Bari del 13 maggio 2013. La Banca ha tempestivamente 
notiﬁcato e depositato il controricorso ed ha notiﬁcato, altresì, il 2 gennaio 2017 un ricorso autonomo ex artt. 442 
e 414 c.p.c. davanti al Tribunale di Bari (Sez. Lavoro) ﬁnalizzato a chiedere l’accertamento negativo del credito as-
seritamente vantato dall’INPS nei confronti della Banca. Inoltre con predetto ricorso la Banca ha altresì richiesto 
che in via subordinata fosse dichiarato il diritto alla restituzione integrale da parte del Miulli delle somme che la 
stessa banca dovesse essere costretta a corrispondere all’INPS; sempre in via subordinata la Banca ha richiesto 
che il Tribunale accertasse la natura privilegiata del proprio credito eventuale nei confronti del Miulli. Tale ricorso, 
a seguito del mutamento del rito, è ora pendente innanzi alla sezione civile del Tribunale di Bari e la prossima 
udienza è ﬁssata al 16 maggio 2018.
  In data 21 dicembre 2016, l’INPS, a sua volta, ha notiﬁcato alla Banca un ricorso ex art. 389 c.p.c. con il quale ha 
chiesto alla Corte di Appello di Bari (Sez. Lavoro) che gli venisse riconosciuto il diritto alla restituzione della som-
ma, con gli interessi legali e gli ulteriori accessori come per legge, a suo tempo corrisposta alla Banca. L’udienza 
di discussione di tale ricorso si è tenuta il 16 febbraio 2017, e, in pari data, è stato comunicato il dispositivo che 
ha richiesto alla Banca il pagamento dell’importo di euro 41,7 milioni, oltre interessi da dicembre 2016. L’acco-
glimento della richiesta è stato solo parziale in quanto la Corte non ha ritenuto di disporre il pagamento degli 
interessi maturati su detto importo a partire dal 2012. 
  La suddetta sentenza della Corte di Appello di Bari (Sezione Lavoro) è stata impugnata dalla Banca con ricorso 
per Cassazione dell’1 settembre 2017 volto, tra le altre, a far rilevare l’omessa considerazione della pendenza di 
altri due giudizi promossi precedentemente rispetto a quello incardinato dinanzi alla stessa Corte.
  La stessa sentenza è stata oggetto di ricorso per Cassazione anche da parte dell’INPS. A tale ricorso è seguita la 
notiﬁca di controricorso da parte della Banca.
  Nelle more, la Banca, onde evitare l’esecuzione e con ogni opportuna riserva di gravame, provvedeva a pagare 
in favore dell’INPS la suddetta somma di euro 41,7 milioni.
  Successivamente, la Banca ha chiesto e ottenuto decreto ingiuntivo nei confronti dell’Ente Ecclesiastico Ospeda-
le Miulli per il pagamento della predetta somma di euro 41,7 milioni, a fronte del pagamento effettuato in favore 
dell’INPS giusta sentenza resa dalla Corte d’Appello di Bari, nel procedimento di cui all’art. 389 c.p.c.
  Il decreto ingiuntivo dapprima è stato concesso con la clausola di provvisoria esecutività sull’intero importo 
ingiunto, e successivamente, su opposizione ed istanza di parte avversa, il Giudice adito, data, fra le altre, la 
177