Relazione sulla gestione
effetti degli shock precedentemente citati anche sul margine di interesse.
Inﬁne, il Gruppo si è dotato di processi e procedure per la deﬁnizione di attività di copertura IAS compliant degli 
impatti derivanti da variazioni inattese dei tassi di mercato.
Il rischio di liquidità
Il Gruppo, coerentemente con la normativa in vigore (Circolare Banca d’Italia 285/2013), ha provveduto all’implemen-
tazione di un adeguato sistema di governo e gestione del rischio di liquidità, dotandosi di appositi processi per la 
misurazione, il controllo e l’attenuazione di tale tipologia di rischio.
Il modello organizzativo che regola il processo di gestione del rischio liquidità è accentrato presso la Capogruppo 
ed è deﬁnito nell’ambito di una speciﬁca policy che individua ruoli e responsabilità delle strutture aziendali coinvolte.
Tale documento illustra inoltre:
•  le metriche strategiche adottate per quantiﬁcare la propensione e la tolleranza al rischio di liquidità, in accordo 
con quanto deﬁnito dal Risk Appetite Framework;
•  le metodologie utilizzate ai ﬁni della misurazione del rischio e della conduzione delle prove di stress;
•  la struttura dei limiti operativi e degli indicatori di early warning deﬁniti in coerenza con la soglia di tolleranza al 
rischio di liquidità (“survival period”) e con le metriche di misurazione adottate;
•  le caratteristiche ed i requisiti che le diverse attività devono soddisfare per rientrare nel novero della Counterba-
lancing Capacity.
Il framework di gestione del rischio di liquidità è integrato da speciﬁche attività di pianiﬁcazione delle esigenze di 
funding, volte a stimare i fabbisogni di liquidità previsti e delineare le opportune azioni a carattere gestionale fun-
zionali al pieno conseguimento degli obiettivi strategici, in coerenza con il proﬁlo di rischio stabilito dai competenti 
Organi aziendali.
Il Gruppo provvede, infatti, periodicamente, all’individuazione delle iniziative di rafforzamento della posizione di li-
quidità (c.d. “Funding Plan”) ed alla deﬁnizione dei presidi da attivare in casi di potenziale tensione.
Con riferimento a tale ultimo aspetto, è stato quindi predisposto uno speciﬁco piano di gestione avente lo scopo di 
deﬁnire procedure e strategie di intervento per la salvaguardia della struttura ﬁnanziaria aziendale in situazioni di 
crisi di liquidità (“Contingency Funding and Recovery Plan”).
In chiave strategica, è stata posta particolare attenzione al rafforzamento dei presidi di controllo delle iniziative 
pianiﬁcate, al ﬁne di valutare puntualmente gli impatti delle stesse sull’adeguatezza quali-quantitativa del buffer di 
riserve liquide, anche alla luce delle evoluzioni del contesto di mercato e della crescente attenzione posta sul tema 
da parte dei regulators.
In linea con quanto previsto dal framework normativo di riferimento (cfr. Regolamento UE 575/2013 “CRR” e con-
seguente Regolamento Delegato 61/2015 della Commissione Europea), il Gruppo provvede, infatti, alla periodica 
quantiﬁcazione e segnalazione all’Autorità di Vigilanza dei due indicatori regolamentari di liquidità introdotti da 
Basilea 3, orientati rispettivamente ad una logica di “sopravvivenza” in condizioni di stress acuto nel breve periodo 
(LCR) e ad una logica di stabilità strutturale delle fonti di raccolta nel medio - lungo periodo (NSFR).
312