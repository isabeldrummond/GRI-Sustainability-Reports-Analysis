Relazione sulla gestione
In particolare, secondo quanto stabilito dalla normativa, il Consiglio di Amministrazione, quali principali attività rife-
rite alle strategie di assunzione dei rischi, provvede, tra le altre:
-  a deﬁnire ed approvare gli indirizzi strategici e le politiche di governo dei rischi, provvedendo al loro riesame 
periodico, con l’obiettivo di assicurarne l’efﬁcacia nel tempo;
-  ad assicurare che il Piano Strategico, il Risk Appetite Framework (RAF), il Recovery Plan, il processo di autovalu-
tazione della capacità patrimoniale e di liquidità attuale e prospettica (ICAAP/ILAAP), il Budget ed il Sistema dei 
Controlli Interni siano tra essi coerenti, anche considerando l’evoluzione delle condizioni interne ed esterne in cui 
opera il Gruppo;
-  a valutare periodicamente l’adeguatezza e l’efﬁcacia del Framework di Risk Appetite ovvero la necessità/oppor-
tunità di apportarne modiﬁche, integrazioni e aggiornamenti, in relazione al contesto di riferimento, normativo e 
competitivo esterno e interno;
-  ad approvare il Risk Appetite Statement contenente la declinazione delle metriche RAF, in termini di soglie di 
appetite, early warning, tolerance e capacity.
L’impianto di processo deﬁnito dalla Capogruppo è atto ad identiﬁcare, misurare/valutare, monitorare nonché ge-
stire i rischi aziendali, anche in una logica integrata e funzionale a coglierne le interrelazioni reciproche e con l’evo-
luzione del contesto esterno.
La Banca Popolare di Bari, in qualità di Capogruppo, garantisce inoltre una efﬁcace diffusione della “cultura del ri-
schio” verso le società Controllate, alle quali sono afﬁdate le responsabilità della gestione dei presidi operativi.
Il proﬁlo di rischio della Banca viene periodicamente monitorato e sottoposto all’attenzione degli Organi Aziendali da 
parte delle competenti strutture del Gruppo, al ﬁne di individuare tempestivamente gli eventuali punti di attenzione 
e porre in essere le opportune azioni correttive.
La Funzione Risk Management della Capogruppo, separata ed indipendente sotto il proﬁlo organizzativo dalle unità 
operative incaricate dell’assunzione dei rischi, oltre a supportare gli Organi Aziendali nel processo di autovalutazio-
ne dell’adeguatezza della dotazione di capitale e di liquidità attuale e prospettica (ICAAP e ILAAP), collabora nella 
corretta attuazione dei processi di: 
-  gestione del rischio, intesi come processi di identiﬁcazione, misurazione, valutazione, monitoraggio, segnalazio-
ne, controllo e attenuazione dei rischi;
-  monitoraggio dell’evoluzione dei rischi aziendali e del rispetto dei limiti operativi.
Internal Capital Adequacy Assessment Process (ICAAP)
In conformità alle Disposizioni di Vigilanza Prudenziale per le Banche (Circolare della Banca d’Italia n. 285, CRR, CRD), 
la Banca effettua annualmente un processo interno di controllo prudenziale (Internal Capital Adequacy Assessment 
Process - ICAAP) volto alla determinazione ed autovalutazione dell’adeguatezza patrimoniale, attuale e prospettica, 
in relazione ai rischi assunti ed alle complessive strategie aziendali.
La Banca, in coerenza alla suddetta normativa, ha predisposto e presentato nel mese di aprile 2017 la rendiconta-
zione ICAAP riferita al Gruppo e relativa alla competenza del 31 dicembre 2016.
Il rischio di credito
Al ﬁne di garantire una gestione efﬁcace del rischio di credito, la Banca si è dotata di un sistema di controllo strut-
turato su tre livelli che deﬁnisce le responsabilità attribuite alle funzioni deputate a fornire tutte le informazioni 
necessarie alla valutazione dell’esposizione al rischio di credito della Banca. I controlli di linea rappresentano un 
monitoraggio di primo livello e di prima istanza e sono afﬁdati alle unità risk taker che fanno capo alle strutture di 
business. Un controllo di primo livello ma di seconda istanza, in linea con quanto disciplinato dal “Regolamento Ge-
nerale” della Banca, è afﬁdato alle Strutture Crediti che presidiano i processi di erogazione del credito e monitorano 
nel continuo i portafogli relativi agli impieghi creditizi. 
I controlli di secondo e terzo livello sono svolti rispettivamente dalla Funzione Risk Management e dalla Funzione 
Internal Auditing, che effettuano le opportune attività di controllo sulla base delle proprie metodologie e strumenti.
Costituiscono presidi organizzativi per il rischio di credito:
72