Bilancio Individuale 2017
ii.  la mancata o non tempestiva esecuzione degli ordini di vendita delle azioni.
La Banca ha proceduto alla puntuale disamina delle singole azioni e, anche con l’ausilio di consulenti esterni, ha av-
viato un’attività di monitoraggio per quel che concerne l’evolversi di tale contenzioso. Alla data del presente bilancio, 
benché non si segnalino provvedimenti che abbiano determinato signiﬁcativi esiti negativi per la Banca, nel 2017 
sono stati effettuati gli accantonamenti richiesti dalle policy aziendali. Situazione quella appena esposta riscontrata, 
ancorché con minore rilievo quantitativo, anche in capo alla controllata Cassa di Risparmio di Orvieto. 
La Banca al ﬁne di generare impulso al ripristino di condizioni di liquidabilità del titolo, nel corso del 2017, sulla base 
della decisione assunta dal Consiglio di Amministrazione di pervenire progressivamente a quotare gli strumenti 
ﬁnanziari del Gruppo su un sistema multilaterale di negoziazione, ha realizzato le attività funzionali ad avviare lo 
scambio delle azioni della Banca sul sistema Hi-MTF, segmento azionario order driven, gestito dall’omonima società 
Hi-MTF Sim S.p.A.
Le negoziazioni sono state avviate il 30 giugno 2017. Al contempo è stato chiuso in via deﬁnitiva il precedente siste-
ma di negoziazione gestito dalla Banca. 
I volumi scambiati sino ad ora rimangono di livello contenuto e riﬂettono una situazione di incertezza del mercato 
che caratterizza anche le azioni di varie altre banche presenti nel sistema multilaterale. 
In merito alle operazioni con parti correlate, il Collegio Sindacale precisa che l’esito delle veriﬁche effettuate sulla 
funzionalità delle procedure adottate dalla Banca, previa individuazione delle operazioni, consente allo stesso di 
ritenere tali procedure idonee ad assicurare il rispetto dei criteri di correttezza sostanziale, nonché l’effettuazione 
delle operazioni a condizioni analoghe a quelle applicate a soggetti terzi indipendenti.
Con speciﬁco riferimento alle operazioni effettuate con organi di amministrazione, direzione e controllo riconducibili 
alle “obbligazioni degli esponenti bancari”, il Collegio Sindacale evidenzia che risultano essere state rispettate le 
norme di cui all’art. 136 del Decreto legislativo n. 385/1993. Ciò ha comportato, ai sensi di legge, deliberazioni una-
nimi del Consiglio di Amministrazione con il voto favorevole di tutti i componenti dell’organo di controllo. La stessa 
procedura è stata applicata anche per le funzioni di amministrazione, di direzione e controllo dei soggetti delle 
società controllate.
Ricordiamo che Banca Popolare di Bari, in qualità di Capogruppo dell’omonimo Gruppo creditizio e di controllante 
della società Cassa di Risparmio di Orvieto, della Popolare Bari Corporate Finance e BPBroker s.r.l. svolge costan-
temente le funzioni di direzione, coordinamento e controllo che le sono proprie e che sono, tra l’altro, previste dalle 
normative di riferimento. Dette funzioni vengono svolte ai vari livelli gerarchici e funzionali, a partire dal Consiglio di 
Amministrazione per quanto concerne le problematiche di natura strategica.
Con riferimento alla Cassa di Risparmio di Orvieto e in relazione ai volumi intermediati dalla controllata, lo scrivente 
Collegio rileva che la stessa ha chiuso l’esercizio 2017 con un utile netto di 2,3 milioni di euro, contro un utile di 1,3 
milioni di euro dell’esercizio 2016. 
Nei limiti dei poteri riconosciutici come organo di controllo della Capogruppo, il Collegio Sindacale ha esercitato 
attività di vigilanza sui presidi di controllo dell’attività della Cassa di Risparmio di Orvieto, mantenendo costante re-
lazione con gli esponenti dei relativi organi della stessa al ﬁne di coordinare e valutare che l’attività di controllo svolta 
per la controllata fosse in linea con le direttive programmatiche deﬁnite dal Consiglio di Amministrazione. Dall’ultimo 
incontro avuto con lo stesso, il Collegio Sindacale ha preso atto che agli esponenti del Collegio della controllata è 
giunta denuncia dal socio di minoranza ai sensi dell’art. 2408 del codice civile connessa all’attività di collocamento 
di strumenti ﬁnanziari della Capogruppo nell’ambito degli aumenti di capitale da ultimo eseguiti. Il competente 
Collegio sta svolgendo i richiesti approfondimenti che allo stato – per quanto al codesto Collegio reso noto - non 
determinano riﬂessi sul progetto di bilancio in esame.
BPBroker s.r.l., società di brokeraggio assicurativo, ha chiuso l’esercizio con un utile netto di 273,2 mila euro, contro 
un utile netto di 26,3 mila euro del precedente esercizio.
In merito alla controllata Popolare Bari Corporate Finance, il Collegio Sindacale rileva che l’esercizio 2017 si è chiuso 
con una perdita ante imposte di 294,0 mila euro, a fronte di un risultato positivo ante imposte di 297,1 mila euro 
conseguito nell’esercizio precedente. 
Dal bilancio individuale chiuso al 2017 si registra un risultato ante imposte negativo pari a 11,9 milioni di euro. Con 
l’effetto ﬁscale il risultato netto si attesta a 7.669 euro, contro l’utile netto di 4,6 milioni di euro dell’anno precedente. 
Il risultato si adegua a 1,05 milioni di euro nel bilancio consolidato della Capogruppo al 31 dicembre 2017 presentato 
a corredo del bilancio individuale.
87