Bilancio Consolidato 2017
Criteri di valutazione e rilevazione delle componenti reddituali
Ad ogni chiusura di bilancio le poste di bilancio in valuta estera vengono valorizzate come segue:
•   le poste monetarie sono convertite al tasso di cambio alla data di chiusura;
•   le poste non monetarie valutate al costo storico sono convertite al tasso di cambio in essere alla data dell’ope-
razione.
Le differenze di cambio che derivano dal regolamento di elementi monetari o dalla conversione di elementi mo-
netari a tassi diversi da quelli di conversione iniziali, sono rilevate nel conto economico del periodo in cui sorgono. 
Quando un utile o una perdita relativi ad un elemento non monetario sono rilevati a patrimonio netto, la differenza 
di cambio relativa a tale elemento è rilevata anch’essa a patrimonio. Per contro, quando un utile o una perdita sono 
rilevati a conto economico, è rilevata in conto economico anche la relativa differenza di cambio. 
Sezione 17 - Altre informazioni
Stato patrimoniale
Azioni proprie
Le eventuali azioni proprie detenute sono portate in riduzione del patrimonio netto. Analogamente, il costo ori-
ginario delle stesse e gli utili o le perdite derivanti dalla loro successiva vendita sono rilevati come movimenti del 
patrimonio netto. 
Ratei e risconti 
I ratei ed i risconti che accolgono oneri e proventi di competenza del periodo maturati su attività e passività sono 
iscritti in bilancio a rettiﬁca delle attività e passività a cui si riferiscono. 
Spese per migliorie su beni di terzi 
I costi di ristrutturazione di immobili non di proprietà vengono capitalizzati in considerazione del fatto che per la 
durata del contratto di afﬁtto la società utilizzatrice ha il controllo dei beni e può trarre da essi beneﬁci economici 
futuri. I suddetti costi, classiﬁcati tra le Altre attività come previsto dalle Istruzioni della Banca d’Italia, vengono am-
mortizzati per un periodo non superiore alla durata del contratto di locazione comprensivo dell’eventuale rinnovo, 
se questo dipende dal conduttore.
Modalità di determinazione del costo ammortizzato
Il costo ammortizzato di un’attività o passività ﬁnanziaria è il valore a cui è stata misurata alla rilevazione iniziale, 
l’attività o la passività ﬁnanziaria al netto dei rimborsi di capitale, accresciuto o diminuito dall’ammortamento com-
plessivo, calcolato usando il metodo dell’interesse effettivo, delle differenze tra il valore iniziale e quello a scadenza 
e al netto di qualsiasi perdita di valore.
Il tasso di interesse effettivo è quel tasso che eguaglia il valore attuale di un’attività o passività ﬁnanziaria al ﬂusso 
contrattuale dei pagamenti futuri in denaro o ricevuti ﬁno alla scadenza o alla successiva data di ricalcolo del prezzo. 
Per il calcolo del valore attuale si applica il tasso di interesse effettivo al ﬂusso dei futuri incassi o pagamenti lungo 
l’intera vita utile dell’attività o passività ﬁnanziaria - o per un periodo più breve in presenza di talune condizioni (per 
esempio revisione dei tassi di mercato).
Si considerano rilevanti ai ﬁni del costo ammortizzato tutti i costi/proventi direttamente riconducibili e determinabili 
sin dall’origine dell’operazione, ancorché liquidati in un momento successivo. Sono esclusi i costi che, pur avendo le 
caratteristiche suddette, sono oggetto di rimborso da parte del debitore.
Successivamente alla rilevazione iniziale, il costo ammortizzato permette di allocare ricavi e costi portati in diminu-
zione o aumento dello strumento lungo l’intera vita attesa dello stesso per il tramite del processo di ammortamento.
431