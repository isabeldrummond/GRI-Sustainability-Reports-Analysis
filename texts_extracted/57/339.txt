Bilancio Consolidato 2017
c)  reati di criminalità organizzata, reati transnazionali, delitti contro la personalità individuale
d)  reati di falsità in monete, in carte di pubblico credito e in valori di bollo e in strumenti o segni di riconoscimento
e)  delitti contro l’industria e il commercio
f)  reati societari
g)  reati di ricettazione, riciclaggio, impiego di denaro, beni o utilità di provenienza illecita, nonché autoriciclaggio, 
delitti con ﬁnalità di terrorismo o di eversione dell’ordine democratico
h)  reati di abuso di informazioni privilegiate e di manipolazione del mercato
i)  reati in materia di salute e sicurezza sul lavoro
j)  delitti in materia di violazione del diritto di autore
k)  reati ambientali
Il Modello 231/01 prevede la costituzione di un Organismo di Vigilanza 231/01 che è stato identiﬁcato nel Collegio 
Sindacale e che ha il compito di vigilare sull’attuazione del Codice Etico e sul funzionamento e l’osservanza del 
Modello. L’Organismo di Vigilanza è dotato di autonomi e pieni poteri di vigilanza e controllo e al ﬁne di svolgere 
le attività previste dall’art. 6, comma 1, D.Lgs. 231/01, si avvale della collaborazione delle funzioni aziendali di con-
trollo della Banca, così da potere ricevere il più adeguato ﬂusso di informazioni (campionamenti statistici, analisi e 
valutazione dei rischi, consulenza nell’individuazione delle regole di prevenzione dei rischi o nella predisposizione di 
meccanismi burocratici di contrapposizione dei compiti, ecc.) ed il supporto necessario per l’analisi di risk & control 
in self assessment del monitoraggio. Laddove ne ravvisi la necessità, in funzione della speciﬁcità degli argomenti 
trattati, l’Organismo di Vigilanza può avvalersi di altre strutture aziendali ovvero di consulenti esterni.
Ogni società del Gruppo Banca Popolare di Bari provvede all’istituzione di un proprio OdV, autonomo ed indipen-
dente. 
Le segnalazioni di eventuali situazioni che anche solo potenzialmente possano rappresentare una violazione del 
Codice Etico o delle procedure aziendali deﬁnite ai ﬁni della mitigazione dei rischi 231/01, devono essere inviate 
all’Organismo di Vigilanza in forma scritta (anche tramite indirizzo di posta elettronica dedicato) che veriﬁcherà ed 
accerterà eventuali violazioni, attivando, tramite le funzioni preposte, gli eventuali procedimenti disciplinari. 
Sia il Codice Etico che il Modello 231/01 prevedono che le segnalazioni, pur non essendo anonime, siano mantenute 
strettamente riservate e i segnalatori siano garantiti da qualunque forma di ritorsione, discriminazione e penalizza-
zione. Questo canale di segnalazione è coordinato con gli altri previsti per la prevenzione dei reati pertinenti la sfera 
di attività bancaria e dalla Policy interna di segnalazione delle violazioni (procedura di whistleblowing) adottata a 
partire dal 01 gennaio 2016, in conformità alle disposizioni contenute nella Circolare di Banca d’Italia 285/2013 – 11° 
aggiornamento recante disposizioni attuative dell’art. 52 bis del Tub. 
1.7 Lotta alla corruzione, concussione e riciclaggio
Gli Obiettivi di Sviluppo Sostenibile delle Nazioni Unite assolti in tale paragrafo sono:
Il Modello 231/01 nella “Parte Speciale” prevede, per ogni famiglia di reato, l’individuazione delle attività maggior-
mente a rischio di commissione dei reati con le relative ipotesi di condotta criminosa, i presidi organizzativi aziendali 
applicabili alle speciﬁche attività per mitigare il rischio stesso. Nel Modello si fa rimando anche ai documenti interni 
aziendali (c.d. “risk assessment” ex D.Lgs. 231/2001) in cui sono state “mappate” le attività a rischio-reato rilevanti 
nell’ambito dell’operatività della Banca, le strutture/funzioni aziendali coinvolte, i processi aziendali interessati, i rife-
rimenti alla regolamentazione interna in cui sono formalizzati i presidi organizzativi posti in essere dalla Banca per 
prevenire la commissione dei reati presupposto della responsabilità dell’ente.
339