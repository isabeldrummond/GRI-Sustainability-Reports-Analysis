Bilancio Consolidato 2017
LA GESTIONE E IL CONTROLLO DEI RISCHI
Il complessivo sistema di governo, gestione e controllo dei rischi del Gruppo Banca Popolare di Bari, in coerenza 
con i principi regolamentari di vigilanza prudenziale, mira ad assicurare che tutti i rischi assunti nei diversi segmenti 
di business, siano allineati alle strategie ed alle politiche aziendali, nonché improntati a canoni di sana e prudente 
gestione.
La responsabilità primaria del sistema di governo dei rischi, all’interno del più ampio quadro di riferimento relativo al 
Sistema dei Controlli Interni è rimessa agli Organi Aziendali, ciascuno secondo le rispettive competenze.
Il Consiglio di Amministrazione della Capogruppo, in qualità di Organo con Funzione di Supervisione Strategica, 
approva gli indirizzi strategici, gli obiettivi e le politiche di governo dei rischi a livello consolidato, al ﬁne di realizzare 
una politica di gestione integrata e coerente, tenendo in debita considerazione le speciﬁcità di ciascuna società 
componente il Gruppo.
Il Sistema dei Controlli Interni rappresenta un elemento di fondamentale importanza dell’impianto di governance del 
Gruppo e mira a garantire che l’attività aziendale sia eseguita in coerenza con le strategie e le politiche aziendali. Il 
Sistema dei Controlli Interni concorre infatti a preservare un corretto ed efﬁcace svolgimento dell’operatività azien-
dale garantendo l’osservanza delle norme e dei regolamenti, nonché l’afﬁdabilità, l’accuratezza e l’attendibilità delle 
informative societarie predisposte; in particolare, è costituito dalle regole, dalle funzioni, dalle risorse e dai processi 
che mirano a garantire il conseguimento delle seguenti ﬁnalità:
•  veriﬁca dell’attuazione delle strategie aziendali;
•  contenimento e mitigazione dei rischi nell’ambito della complessiva propensione al rischio approvata dagli Or-
gani Aziendali (Risk Appetite Framework - RAF);
•  efﬁcacia ed efﬁcienza dei processi aziendali, afﬁdabilità e sicurezza delle informazioni;
•  conformità delle operazioni con la normativa in vigore.
Il Framework di Risk Appetite rappresenta il quadro di riferimento per la determinazione della propensione e della 
tolleranza al rischio che il Gruppo è disposto ad accettare, per conseguire una crescita sostenibile del valore azien-
dale, in coerenza con il business model di riferimento nonché con i più generali obiettivi di contenimento del rischio. 
La normativa interna deﬁnita in tale ambito disciplina i seguenti aspetti:
•  inquadramento generale del Framework di Risk Appetite, alla luce delle Disposizioni di Vigilanza, nonché i princi-
pi su cui esso si fonda e le interconnessioni con gli altri processi aziendali;
•  ruoli e responsabilità degli Organi Aziendali, dei Comitati di Governance, delle Funzioni Aziendali di Controllo e 
delle altre Funzioni interne, a vario titolo coinvolte nel processo di deﬁnizione e aggiornamento del Framework 
di Risk Appetite;
•  macro-processo di deﬁnizione e periodico aggiornamento del Risk Appetite Framework e del connesso sistema 
di metriche e soglie (c.d. Risk Appetite Statement).
Le principali Aree Strategiche che rappresentano il fulcro dello Statement di Risk Appetite, periodicamente sotto-
posto ad aggiornamento in coerenza con i processi di Budgeting e di Pianiﬁcazione Strategica sono le seguenti:
•  redditività corretta per il rischio;
•  capitale interno e fondi propri;
•  liquidità e funding;
•  qualità creditizia degli asset;
•  altre aree strategiche di rischio.
Nelle attività di controllo sono coinvolti gli Organi Aziendali, i Comitati di Governance, l’Alta Direzione e tutto il per-
sonale del Gruppo, ciò al ﬁne di realizzare una politica di gestione del rischio integrata e coerente con il business 
model di riferimento, nonché con gli obiettivi di propensione e tolleranza al rischio declinati nell’ambito del Piano 
307