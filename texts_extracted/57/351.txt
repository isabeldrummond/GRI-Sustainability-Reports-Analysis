Bilancio Consolidato 2017
Il Gruppo si impegna ad offrire pari opportunità di lavoro a tutti i dipendenti sulla base delle qualiﬁche professionali 
e delle capacità di rendimento, senza alcuna discriminazione.
Da ciò consegue che:
-  il Gruppo, per il tramite delle Strutture/Funzioni competenti, deve selezionare, assumere, retribuire e gestire i 
dipendenti in base a criteri di merito e di competenza, senza alcuna discriminazione politica, sindacale, religiosa, 
razziale, di lingua e di sesso, nel rispetto di tutte le leggi, dei regolamenti e delle direttive in vigore;
-  il sistema premiante aziendale tiene in opportuna considerazione l’osservanza delle norme del Codice Etico;
-  le Strutture/Funzioni preposte debbono impegnarsi per creare un ambiente di lavoro, oltre che adeguato dal 
punto di vista della sicurezza e della salute personale dei dipendenti, anche privo di pregiudizi, libero da ogni 
forma di intimidazione, in cui ogni individuo sia trattato come collega e come membro di un team, nel rispetto 
della sua personalità morale, evitando che questa subisca illeciti condizionamenti o indebiti disagi; ciascun di-
pendente deve condividere la responsabilità di aiutare a creare un clima professionale in cui tutti i colleghi si 
sentano bene accetti ed incoraggiati al raggiungimento degli obiettivi propri e di quelli comuni.
I dirigenti, i responsabili delle Strutture/Funzioni aziendali e i dipendenti, nonché ogni altro soggetto le cui azioni 
possano essere riferite alla Capogruppo e/o alle Società Controllate, devono operare con imparzialità, senza indul-
gere a trattamenti di favore; devono assumere le proprie decisioni nella massima trasparenza e respingere indebite 
pressioni. Gli stessi non devono determinare, né concorrere a determinare, situazioni di privilegio.
Deve essere evitata ogni situazione o attività in cui si possa manifestare un conﬂitto con gli interessi della Capogrup-
po e/o delle Società Controllate o che possa interferire con la capacità di assumere, in modo imparziale, decisioni nel 
migliore interesse delle stesse e nel pieno rispetto delle norme del Codice Etico.
Ogni situazione che possa determinare un conﬂitto di interessi deve essere immediatamente comunicata al supe-
riore.
In particolare, tutti i citati soggetti del Gruppo sono tenuti ad evitare conﬂitti di interesse tra le attività economiche 
personali e familiari e le mansioni che ricoprono all’interno della Struttura/Funzione di appartenenza. A titolo esem-
pliﬁcativo, determinano conﬂitti di interesse le seguenti situazioni:
-  utilizzazione della propria posizione aziendale o delle informazioni acquisite nel proprio lavoro in modo da favo-
rire i propri interessi personali a discapito di quelli aziendali o dei clienti;
-  svolgimento di attività lavorative, di qualsiasi tipo, presso clienti, fornitori, concorrenti;
-  accettazione di denaro, favori o utilità da persone o aziende che sono o intendono entrare in rapporto di affari 
con il Gruppo;
-  acquisto o vendita di azioni/altri strumenti ﬁnanziari della Capogruppo o di Società del Gruppo quando in rela-
zione alle funzioni svolte si è a conoscenza di informazioni rilevanti non di pubblico dominio.
Qualora i singoli addetti, siano essi amministratori, dipendenti o collaboratori, si trovino ad agire nella veste di 
pubblico ufﬁciale o come incaricati di un pubblico servizio, gli stessi sono tenuti al pieno rispetto della Legge, delle 
norme vigenti e dell’etica professionale speciﬁcamente connesse a tali pubbliche funzioni. È fatto divieto di abusare 
dei poteri di cui vengono, in tali circostanze, investiti per indurre qualcuno a fornire o a promettere indebitamente, 
a loro o a terzi, denaro, donazioni o altre utilità. 
Le informazioni acquisite nello svolgimento delle attività assegnate debbono rimanere strettamente riservate e op-
portunamente protette e non possono essere utilizzate, comunicate o divulgate, sia all’interno che all’esterno della 
Capogruppo/delle Società, se non nel rispetto della normativa vigente e delle procedure aziendali.
Ciascun addetto deve rispettare e salvaguardare i beni di proprietà del Gruppo nonché impedirne l’uso fraudo-
lento o improprio. L’utilizzo dei beni del Gruppo da parte dei dipendenti deve essere funzionale ed esclusivo allo 
svolgimento delle attività aziendali o agli scopi autorizzati dalle Strutture/Funzioni interne preposte. Devono essere 
evitate ripercussioni di ogni genere sul corretto svolgimento dell’attività lavorativa derivanti da situazioni ﬁnanziarie 
personali non equilibrate.
Il personale non sollecita né accetta, per sé o per altri, raccomandazioni, trattamenti di favore, doni o altra utilità 
da parte dei soggetti con i quali entra in contatto, evitando di ricevere beneﬁci di ogni genere che possano essere 
o apparire tali da inﬂuenzarne l’indipendenza di giudizio e l’imparzialità. Nel caso in cui il dipendente riceva omaggi 
351