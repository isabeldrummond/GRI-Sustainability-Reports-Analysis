Relazione sulla gestione
Inoltre, al ﬁne di ampliare la clientela online, saranno strutturate in modo sistematico campagne di acquisition, da 
declinare in modo digital only (con campagne di comunicazione esclusivamente sul web) e con attività ad hoc che 
coinvolgano tutti i canali di comunicazione della Banca. Tali campagne contribuiranno ulteriormente all’incremento 
della centralità del Sito come canale di contatto con la clientela; Sito internet che sarà oggetto di attività mirata di 
content management in ottica SEO, per un ulteriore migliore posizionamento dello stesso sul web.
L’attività di comunicazione
In linea di continuità con l’anno precedente, il Gruppo BPB ha proseguito nelle attività di “ascolto” già intraprese 
nei confronti degli utenti, con il ﬁne ultimo di migliorare e rafforzare la relazione ed il grado di soddisfazione degli 
stakeholders. 
I risultati di questa analisi hanno orientato le attività di comunicazione istituzionale della Banca secondo la logica 
che, oggi più che mai, se una banca vuole fare ﬁno in fondo il suo mestiere, deve riuscire a interpretare i sentimenti, 
le passioni e i sogni di una comunità. Deve essere «vicina» ai propri clienti non solo con prodotti e servizi, ma anche 
coltivando una relazione, un’empatia, un comune sentire. 
Un nuovo spot istituzionale dal claim semplice e immediato “la banca della porta accanto”, ha interpretato un con-
cetto estremizzato, dove un direttore di banca, oltre a dare ai propri clienti autorevoli consigli su ﬁnanziamenti e 
risparmi, non disdegna di rivelare ad una insistente “vicina di casa” i suoi segreti per la preparazione del cous cous. 
Lo spot è stato girato, anche questa volta, dal regista Pippo Mezzapesa, con la fotograﬁa di Michele D’Attanasio, 
entrambi vincitori di David di Donatello. 
Nell’ambito dell’educazione ﬁnanziaria, la Banca ha dato vita ad un road show in 7 città in cui il Gruppo opera (Bari, 
Pescara, Teramo, Matera, Napoli, Orvieto e Trani). Una serie di incontri tra istituzioni, esponenti del mondo bancario 
e dell’imprenditoria e risparmiatori privati per fotografare l’attuale congiuntura e confrontarsi sulle possibilità di una 
sempre maggiore sinergia e vicinanza tra banche e territorio.
Oltre alla interessata e partecipata presenza di numerosi clienti, hanno contribuito al successo dell’iniziativa, con 
il loro intervento, anche importanti giornalisti e riconosciuti relatori come Alan Friedman, Carlo Cottarelli, Maurizio 
Belpietro, Mariangela Pira.
Dopo essere stata, negli ultimi anni, al ﬁanco del cinema italiano da protagonista, Banca Popolare di Bari nel 2017 ha 
investito in regime di tax credit esterno nel ﬁlm di Giovanni Veronesi «Non è un Paese per giovani». 
Il ﬁlm, con i toni della commedia, racconta di come 2 giovani, disposti a tutto pur di farcela nella vita, ma ostacolati 
dalla realtà del proprio Paese natio, l’Italia, decidano di migrare a Cuba per avverare il proprio sogno.
L’anteprima del ﬁlm, organizzata nello splendido Teatro Petruzzelli alla presenza di Giovanni Veronesi e del cast, è 
stata l’occasione per lanciare il progetto  “È un paese per giovani”, un contest ideato da Banca Popolare di Bari per 
sostenere i giovani talenti nel loro percorso di auto imprenditorialità, per mettere a confronto idee e generazioni, per 
dare concretezza a progetti e sostenere imprese e territori.
L’iniziativa ha la durata di un anno e, dopo una fase di incubazione svoltasi nelle principali Università, ha avviato 13 
idee di imprese ad un percorso di formazione specializzata ed incontri con business angels selezionati.
I progetti individuati spaziano dall’area culturale e sociale a quella tecnologica ed allo sviluppo del territorio. 
Nell’ambito della promozione commerciale la Banca è stata protagonista di numerosi eventi nazionali specializzati 
nei settori del turismo e dell’agricoltura. 
In occasione della ﬁera BIT a Milano, vetrina internazionale del turismo, è stata promossa “IN Viaggio”, l’offerta de-
dicata agli operatori del turismo, un pacchetto di prodotti e servizi in grado di soddisfare le diverse necessità, sia 
legate alla normale gestione aziendale, sia all’operatività stagionale di strutture turistico-ricettive.
Con la gamma di prodotti “Semina”, la Banca è stata presente in occasione della Fiera Internazionale dell’Agricol-
tura e della Zootecnia di Foggia e di Agrilevante a Bari, mettendo a disposizione di tutti gli operatori del comparto 
primario prodotti e servizi ﬂessibili, dal fabbisogno di liquidità alla gestione di contributi pubblici ed ai ﬁnanziamenti 
per l’innovazione.
Una nuova idea creativa ha caratterizzato la promozione dell’ampia gamma mutui.Su gentile concessione della 
Warner, i 5 mitici super eroi DC Comics ”Justice League” hanno dato vita ai “super mutui”. Ogni personaggio ha 
40