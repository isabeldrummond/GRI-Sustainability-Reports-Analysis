Bilancio Consolidato 2017
Il principio prevede la facoltà di applicare separatamente dal resto dell’IFRS9 le norme che regolano il trattamento 
del proprio merito creditizio sulle passività ﬁnanziarie in fair value option.
Impairment
Il principio prevede un modello unico di impairment da applicare a:
•  tutti gli strumenti ﬁnanziari di debito non valutati a FVTPL; 
•  attività ﬁnanziarie valutate a costo ammortizzato; 
•  attività ﬁnanziarie valutate a FVOCI;
•  crediti derivanti da contratti di afﬁtto e crediti commerciali.
Tale modello, caratterizzato da una visione prospettica, richiede, a partire dalla prima iscrizione in bilancio, la rile-
vazione delle perdite attese (“Expected Credit Losses – ECL”) sullo strumento ﬁnanziario. La stima delle perdite su 
crediti va effettuata sulla base delle informazioni disponibili, senza oneri o sforzi irragionevoli e che includano dati 
storici, attuali e prospettici. 
Ai ﬁni dell’impairment, l’IFRS9 prevede la classiﬁcazione dei predetti strumenti ﬁnanziari in tre classi (o “stage”) in 
ordine crescente di deterioramento del merito creditizio. La prima classe (stage 1) include gli strumenti ﬁnanziari 
che non hanno subito un peggioramento signiﬁcativo del merito creditizio rispetto a quello riscontrato al momento 
della prima iscrizione in bilancio. Per tali esposizioni in stage 1 devono essere rilevate le perdite attese sulla base 
di un orizzonte temporale di 12 mesi. Quanto alle esposizioni incluse nelle altre due classi (stage 2 e 3), le perdite 
attese sono rilevate sulla base dell’intera vita dello strumento ﬁnanziario (lifetime expected losses).
L’IFRS9 prevede, inoltre, una maggiore informativa sulle perdite su crediti e sul rischio di credito. In particolare, le 
imprese devono illustrare le modalità di calcolo delle perdite su crediti attese e quelle adottate per la valutazione 
delle variazioni nel rischio di credito.
In relazione agli impatti attesi dall’applicazione dell’IFRS9, si evidenzia che, soprattutto con riferimento all’approccio 
di impairment basato sull’expected credit loss, l’applicazione del nuovo principio comporterà, rispetto allo IAS 39, un 
maggior ricorso a giudizi esperienziali e a calcoli intrinsecamente complessi, riﬂessi in modelli di valutazione ad hoc.
La preparazione al metodo “ECL” ha richiesto cambiamenti signiﬁcativi nei dati, nei sistemi informativi e nei processi 
all’interno del Gruppo ed ha comportato la deﬁnizione di appropriate strategie di implementazione IT, a carattere 
funzionale e contabile, a seguito dell’introduzione di nuovi modelli valutativi.
In relazione alla classiﬁcazione e misurazione, il Gruppo ha effettuato un esame di dettaglio delle caratteristiche dei 
ﬂussi contrattuali degli strumenti di debito misurati al costo ammortizzato secondo lo IAS39, al ﬁne di identiﬁcare le 
eventuali attività che, non superando il cd test SPPI, saranno valutate al fair value secondo l’IFRS9.
Prima applicazione dell’IFRS9 
Dall’analisi della prima applicazione dell’IFRS9, sono emersi gli aspetti di seguito dettagliati.
•  Riclassiﬁcazione degli strumenti ﬁnanziari in coerenza con i business model identiﬁcati dal Gruppo. Non si preve-
dono al riguardo impatti signiﬁcativi sul bilancio e sul patrimonio netto contabile. Infatti:
  -  il portafoglio detenuto per la negoziazione non sarà oggetto di riclassiﬁche all’1 gennaio 2018;
  -  i titoli di capitale quotati e non, attualmente classiﬁcati nel portafoglio “Disponibile per la vendita” (AFS), 
continueranno ad essere valutati in contropartita delle riserve OCI, mediante l’esercizio dell’OCI Option che 
consente di rappresentare le variazioni di fair value tra le altre componenti di conto economico complessivo; 
  -  i titoli di debito in portafoglio saranno valutati, in accordo con l’IFRS9, al costo ammortizzato ovvero al fair va-
lue con contropartita tra le altre componenti di conto economico complessivo in quanto il Gruppo si attende, 
rispettivamente, di mantenere le attività al ﬁne dell’incasso alle scadenze contrattuali (business model “Held 
to Collect”), ovvero anche di vendere frequentemente un ammontare signiﬁcativo di queste attività (business 
model “Held to Collect And Sell”);
  -  i crediti verso banche e verso clientela continueranno ad essere misurati al costo ammortizzato nell’ambito 
del business model “Held to Collect”;
415