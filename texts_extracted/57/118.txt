Nota Integrativa | Parte A | Politiche Contabili
Criteri di cancellazione
Le attività ﬁnanziarie sono cancellate quando il diritto a ricevere i ﬂussi di cassa dall’attività ﬁnanziaria è estinto, o 
laddove siano trasferiti in maniera sostanziale tutti i rischi ed i beneﬁci connessi alla detenzione di quella determi-
nata attività.
Sezione 2 - Attività ﬁnanziarie disponibili per la vendita
Criteri di classiﬁcazione
Gli investimenti “disponibili per la vendita” sono attività ﬁnanziarie (titoli del mercato monetario, altri strumenti di 
debito e di capitale) che si intende mantenere per un periodo di tempo indeﬁnito e che possono essere vendute per 
esigenze di liquidità, variazioni nei tassi d’interesse, nei tassi di cambio e nei prezzi di mercato. In tale categoria sono 
esclusi i derivati mentre sono compresi gli investimenti in titoli azionari non di controllo, collegamento e controllo 
congiunto (cd. partecipazioni di minoranza).
Criteri d’iscrizione
L’iscrizione iniziale delle attività ﬁnanziarie avviene alla data di regolamento (settlement date) se regolate con tem-
pistiche previste dalla prassi di mercato (regular way), altrimenti alla data di contrattazione (trade date). 
Le attività ﬁnanziarie disponibili per la vendita sono contabilizzate inizialmente al costo, inteso come il fair value dello 
strumento.
Criteri di valutazione e rilevazione delle componenti reddituali
Le attività ﬁnanziarie disponibili per la vendita sono valutate al fair value, rilevando: 
•  a conto economico, gli interessi calcolati con il metodo del tasso d’interesse effettivo, che tiene conto dell’ammor-
tamento sia dei costi di transazione sia delle differenze tra il costo e il valore di rimborso (scarto di emissione);
•  a patrimonio netto, in una speciﬁca riserva, al netto dell’imposizione ﬁscale, i proventi ed oneri che derivano dalla 
variazione del fair value. Tale variazione viene indicata anche nei prospetti relativi alla redditività complessiva.
Alcuni titoli di capitale non quotati, per i quali il fair value non risulta determinabile in modo attendibile o veriﬁca-
bile, anche in considerazione della rilevanza dei range di valori ritraibili dall’applicazione dei modelli di valutazione 
adottati nella prassi di mercato, sono iscritti in bilancio al costo, rettiﬁcato a fronte dell’accertamento di perdite per 
riduzione di valore.
All’atto della cancellazione dell’attività ﬁnanziaria dal bilancio (ad esempio nel caso di realizzo dell’attività) o della ri-
levazione di una perdita di valore, la riserva di patrimonio netto precedentemente costituita viene imputata a conto 
economico.
Una perdita di valore è registrata a conto economico nel momento in cui il costo d’acquisizione (al netto di qualsiasi 
rimborso di capitale e ammortamento) eccede il suo valore recuperabile. Per gli investimenti azionari non quotati 
il valore di recupero è determinato applicando tecniche di valutazione comunemente utilizzate dagli operatori di 
mercato. Per gli investimenti azionari quotati, il valore di recupero è determinato sulla base del prezzo di mercato: 
si procede alla svalutazione se vi è un’evidenza oggettiva di una riduzione signiﬁcativa o prolungata dei prezzi di 
mercato. Eventuali riprese di valore sono imputate a conto economico nel caso di titoli di debito ed a patrimonio 
netto nel caso di titoli di capitale. L’ammontare della ripresa non può in ogni caso superare il costo ammortizzato 
che lo strumento avrebbe avuto in assenza di precedenti rettiﬁche.
La veriﬁca dell’esistenza di obiettive evidenze di riduzione di valore viene effettuata ad ogni chiusura di bilancio o di 
situazione infrannuale.
Criteri di cancellazione
Le attività ﬁnanziarie sono cancellate quando il diritto a ricevere i ﬂussi di cassa dall’attività ﬁnanziaria è estinto, o 
laddove siano trasferiti in maniera sostanziale tutti i rischi ed i beneﬁci connessi alla detenzione di quella determi-
nata attività.
118