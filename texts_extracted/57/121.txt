Bilancio Individuale 2017
durata non vengono attualizzati. La rettiﬁca di valore è iscritta a conto economico. La componente della rettiﬁca 
riconducibile all’attualizzazione dei ﬂussi ﬁnanziari viene rilasciata per competenza secondo il meccanismo del tasso 
di interesse effettivo. Il valore originario dei crediti viene ripristinato negli esercizi successivi nella misura in cui ven-
gano meno i motivi che ne hanno determinato la rettiﬁca purché tale valutazione sia oggettivamente collegabile ad 
un evento veriﬁcatosi successivamente alla rettiﬁca stessa. 
La ripresa di valore è iscritta nel conto economico e non può in ogni caso superare il costo ammortizzato che il cre-
dito avrebbe avuto in assenza di precedenti rettiﬁche.
I crediti per i quali non sono state individuate singolarmente evidenze oggettive di perdita e cioè, di norma, i crediti 
in bonis, sono sottoposti alla valutazione di una perdita di valore collettiva.
Le rettiﬁche di valore determinate collettivamente sono imputate nel conto economico. Analoga metodologia è 
utilizzata per la determinazione delle svalutazioni analitiche a fronte delle garanzie rilasciate. Le passività risultanti 
dal processo valutativo sono iscritte nella voce “Altre passività”.
La determinazione delle svalutazioni collettive sui crediti in bonis viene eseguita sfruttando le maggiori sinergie 
possibili con l’approccio previsto ai ﬁni di Vigilanza dalle disposizioni di “Basilea”.
In tale ottica la Banca, ai ﬁni del calcolo della svalutazione collettiva, ha scelto di utilizzare un modello caratterizzato 
dalle seguenti fasi:
a)  Creazione di portafogli omogenei per proﬁli di rischio.
La segmentazione dei crediti performing prevede la creazione di gruppi omogenei in relazione alle loro caratteristi-
che di rischio. Ai ﬁni del calcolo del fondo collettivo viene mutuata la segmentazione con cui è suddivisa la clientela 
per l’attribuzione del rating. Nello speciﬁco sono previste le seguenti classi: Privati, Small Business, Piccole e Medie 
Imprese, Large Corporate, Immobiliari, Banche e Istituzioni ﬁnanziarie, Enti. 
b)  Individuazione della “probabilità di default” (PD) e della “Loss given default” (LGD)
Il modello in uso, come citato in precedenza, identiﬁca i gruppi omogenei di crediti sulla base del proprio contenuto 
di rischio e associa ad essi una previsione di perdita stimata sulla base dei seguenti parametri: Probability of Default 
(“PD”) e Loss Given Default (“LGD”). In particolare, la PD è stimata utilizzando l’approccio cosiddetto “historical defau-
lt experience”, ovvero osservando il tasso di default empirico veriﬁcatosi sul portafoglio crediti: per ognuna delle 10 
classi di rating viene conteggiato il numero di default avvenuto sull’orizzonte di performance annuale (default entro 
12 mesi). Il tasso di default è quindi pari al rapporto fra il numero di default veriﬁcatisi e il totale dei clienti in bonis 
all’inizio del periodo osservato. La valutazione delle PD è effettuata per le classi gestionali Privati, Small Business e 
per un macrosegmento che accorpa PMI, Large Corporate e Immobiliari. 
La deﬁnizione di default utilizzata ai ﬁni della stima include le controparti classiﬁcate scadute e/o sconﬁnate, unlikely 
to pay (ovvero le inadempienze probabili) e sofferenze. 
Per i segmenti Banche/Istituti ﬁnanziari ed Enti, le probabilità di default sono quantiﬁcate ricorrendo ai dati pubbli-
cati annualmente dalle maggiori Agenzie di Rating. L’orizzonte temporale di un anno utilizzato per la determinazione 
della probabilità di default si ritiene possa approssimare, in via prudenziale, la nozione di “incurred loss”, ovvero di 
perdita fondata su eventi attuali, ma non ancora acquisiti dall’impresa nella revisione del grado di rischio dello spe-
ciﬁco cliente, prevista dagli IAS/IFRS (loss conﬁrmation period ﬁssato prudenzialmente pari a 1).
La Loss Given Default, per le controparti in sofferenza, rappresenta il complemento del tasso di recupero storico 
di lungo periodo ottenuto sulla base di dati interni. Il parametro di LGD viene riproporzionato, tramite il “cure rate”, 
che è un fattore di mitigazione che tiene conto della percentuale di posizioni che rientrano in bonis e che quindi non 
generano perdite. In dettaglio si sottolinea che:
•  il parametro LGD è stimato sulla base di dati interni che coprono un orizzonte temporale funzionale a cogliere le 
“current economic conditions”; 
•  i valori di LGD da applicare nel calcolo del fondo collettivo sono ottenuti con il metodo “a media di cella”, ossia 
come media semplice delle LGD individuali a livello di segmento, forma tecnica e tipologia di garanzia; 
•  il parametro Danger Rate1 è stimato su dati interni e su un orizzonte temporale coerente con quanto previsto per 
la stima del parametro di PD. 
Come evidenziato in precedenza, quindi, le PD e le LGD sono stimate tenendo conto di serie storiche, fondate su 
1   Il Danger Rate è un parametro che misura la probabilità che un’esposizione deteriorata peggiori il suo merito creditizio ﬁno 
allo status di sofferenza.
121