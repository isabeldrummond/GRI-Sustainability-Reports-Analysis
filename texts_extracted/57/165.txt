Bilancio Individuale 2017
•  l’esercizio 2008, per maggiori imposte IRES - IRAP, interessi e sanzioni di circa euro 1.220 migliaia. La controversia 
consegue all’accesso mirato operato il 29 agosto 2013 presso la Banca da Funzionari veriﬁcatori della Direzione 
Regionale Entrate della Puglia Ufﬁcio Grandi Contribuenti, allo scopo di acquisire documenti attinenti l’operazio-
ne di acquisizione del Ramo d’azienda della controllata Popolare Bari Servizi Finanziari Sim SpA, relativo all’attivi-
tà di promozione ﬁnanziaria, perfezionato con atto del 22 settembre 2008. A conclusione della relativa istruttoria, 
la Direzione Regionale Entrate della Puglia Ufﬁcio Grandi Contribuenti ha notiﬁcato avviso di accertamento e la 
Banca, con atto del 9 gennaio 2014 ha proposto istanza di accertamento con adesione, ai sensi dell’art. 6, comma 
2, DLgs. n. 218/1997. 
  A seguito infruttuosità della proposta di accertamento con adesione la Banca, il 20 aprile 2014, ha provveduto a 
presentare alla competente Commissione tributaria distinti ricorsi Ires e Irap. La relativa trattazione è avvenuta 
il 24 novembre 2014 e la Commissione Tributaria Provinciale di Bari ha accolto i ricorsi riuniti condannando la 
Direzione Regionale Entrate della Puglia al pagamento delle spese processuali. Avverso la suddetta sentenza la 
Direzione Regionale Entrate della Puglia, in data 26 giugno 2015, ha notiﬁcato alla Banca atto di appello proposto 
alla Commissione Tributaria Regionale e, conseguentemente, la Banca si è costituita in giudizio presentando pro-
prie controdeduzioni in data 9 settembre 2015. La trattazione dell’appello inizialmente ﬁssata al 13 gennaio 2017 
è stata rinviata all’udienza del 3 marzo 2017, nella quale la Commissione Tributaria Regionale si è dapprima riser-
vata decisione in merito e, successivamente, in data 11 settembre 2017, ha depositato la sentenza n. 2633/2017 
con la quale ha ribaltato l’iniziale giudizio, obbligando la Banca al ricorso alla Corte di Cassazione entro il termine 
lungo di sei mesi e, quindi, entro 12 marzo 2018 in presenza di sentenza non notiﬁcata.
  Alla luce di quanto precede e appurato che anche per la controversia tributaria in oggetto è stata riscontrata la 
sussistenza delle condizioni per accedere al regime di deﬁnizione agevolata ai sensi del citato D.L. n. 50/2017 
e tenuto altresì conto del rischio che il relativo giudizio presso la Suprema Corte di Cassazione potrebbe avere 
esito sfavorevole alla Banca, dopo attenta valutazione è risultato del pari opportuno e oltremodo conveniente 
aderire alla deﬁnizione agevolata presentando in via telematica l’apposita domanda per l’atto oggetto di deﬁni-
zione e assolvendo il relativo onere in un’unica soluzione.
  L’Agenzia delle Entrate veriﬁcherà la regolarità della domanda di deﬁnizione della lite e la ricorrenza dei presup-
posti richiesti dalla legge, notiﬁcando l’eventuale diniego di deﬁnizione al contribuente entro il termine perento-
rio del 31 luglio 2018;
•  gli esercizi 2008-2012, per mancato versamento del contributo di revisione per i bienni 2009/2010 - 2011/2012 
e/o del versamento del 3% degli utili di esercizio conseguiti negli anni 2008 - 2009 - 2010 - 2011 - 2012 previsti 
dal D.M. 18.12.2006, contestato dal Ministero dello Sviluppo Economico Direzione Generale per la Vigilanza sugli 
Enti, il Sistema Cooperativo e le Gestioni Commissariali Roma ex Divisione I DGPMIEC.
  Si evidenzia, in proposito, che il contributo in discorso non è dovuto e che la richiesta da parte del Ministero dello 
Sviluppo è del tutto infondata in quanto la Banca, al pari di tutte le Banche Popolari Cooperative non è soggetta, 
per disposizione di legge, a revisione cooperativa. L’esclusione delle Popolari dalla revisione in parola si evince, 
infatti, dal DLgs. 2 agosto 2002, n. 220 che prevede la sottoposizione a tale revisione delle sole Banche di Credito 
Cooperativo (art. 18, DLgs. n. 220/2002).
  Conseguentemente, il contributo richiesto non è dovuto e, pertanto, avverso la predetta richiesta è stata rite-
nuta necessaria, e comunque tuzioristica, la tempestiva contestazione dell’avviso di accertamento, attraverso la 
proposizione di apposito ricorso spedito il 15 maggio 2014 e cioè entro il termine prescritto di trenta giorni dalla 
notiﬁca avvenuta il già citato 22 aprile 2014. 
  Ai ﬁni dell’eventuale Deﬁnizione agevolata ai sensi dell’art. 11, D.L. n. 50/2017, convertito dalla L. n. 96/2017, delle 
Controversie tributarie pendenti, in scadenza al 2 ottobre 2017, per la presente controversia non sussistono i re-
quisiti necessari per rientrare nel perimetro della deﬁnizione (in quanto trattasi di controversia in cui non è parte 
l’Agenzia delle Entrate) né, tantomeno, si sarebbe ravvisata l’opportunità di adesione. 
Con riferimento ai contenziosi ancora in essere la Banca, anche tenendo conto degli andamenti degli stessi, dispone 
di fondi a presidio basati sulla miglior stima disponibile alla data di riferimento del bilancio.
165