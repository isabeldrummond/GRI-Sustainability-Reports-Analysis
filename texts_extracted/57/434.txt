Nota Integrativa | Parte A | Politiche Contabili
gruppo di attività e beni integrati condotti e gestiti unitariamente.
La deﬁnizione di controllo viene esplicitata nell’IFRS 10 Bilancio consolidato, paragrafo 7 nel modo seguente: “Un 
investitore controlla un’entità oggetto di investimento se e solo se ha contemporaneamente:
-  il potere sull’entità oggetto di investimento;
-  l’esposizione o i diritti a rendimenti variabili derivanti dal rapporto con l’entità oggetto di investimento;
-  la capacità di esercitare il proprio potere sull’entità oggetto di investimento per incidere sull’ammontare dei suoi 
rendimenti.”
In base a quanto disposto dall’IFRS 3 revised, le aggregazioni aziendali devono essere contabilizzate applicando il 
metodo dell’acquisto che prevede le seguenti fasi:
a)  identiﬁcazione dell’acquirente;
b)  determinazione del costo dell’aggregazione aziendale;
c)  allocazione, alla data di acquisizione, del costo dell’aggregazione aziendale alle attività acquisite e alle passività 
e passività potenziali assunte.
In particolare, il costo di una aggregazione aziendale è determinato come la somma complessiva dei fair value, alla 
data dello scambio, delle attività cedute, delle passività sostenute o assunte e degli strumenti rappresentativi di 
capitale emessi, in cambio del controllo dell’acquisito.
I costi correlati all’acquisizione sono i costi che l’acquirente sostiene per realizzare una aggregazione aziendale. L’ac-
quirente deve contabilizzare i costi correlati all’acquisizione come spese nei periodi in cui tali costi sono sostenuti e 
i servizi sono ricevuti.
La data di acquisizione è la data in cui si ottiene effettivamente il controllo sull’acquisito. Quando l’acquisizione viene 
realizzata con un’unica operazione di scambio, la data dello scambio coincide con quella di acquisizione.
Qualora l’aggregazione aziendale sia realizzata tramite più operazioni di scambio il costo dell’aggregazione è il costo 
complessivo delle singole operazioni e la data dello scambio è la data di ciascuna operazione di scambio, mentre la 
data di acquisizione è quella in cui si ottiene il controllo sull’acquisito.
Il costo di un’aggregazione aziendale viene allocato rilevando le attività, le passività e le passività potenziali identiﬁ-
cabili dell’acquisito ai relativi fair value alla data di acquisizione.
Le attività, le passività e le passività potenziali identiﬁcabili dell’acquisito sono rilevate separatamente alla data di 
acquisizione solo se, a tale data, esse soddisfano i criteri seguenti:
a)  nel caso di un’attività diversa da un’attività immateriale, è probabile che gli eventuali futuri beneﬁci economici 
connessi affluiscano all’acquirente ed è possibile valutarne il fair value attendibilmente;
b)  nel caso di una passività diversa da una passività potenziale, è probabile che per estinguere l’obbligazione sarà 
richiesto l’impiego di risorse atte a produrre beneﬁci economici ed è possibile valutarne il fair value attendibil-
mente;
c)  nel caso di un’attività immateriale o di una passività potenziale, il relativo fair value può essere valutato attendi-
bilmente.
La differenza positiva tra il costo dell’aggregazione aziendale e l’interessenza dell’acquirente al fair value netto delle 
attività, passività e passività potenziali identiﬁcabili, deve essere contabilizzata come avviamento.
Le quote del patrimonio netto e dell’utile di competenza delle interessenze di terzi sono iscritte in apposite voci del 
patrimonio netto e del conto economico. Nel caso di assunzione non totalitaria del controllo, la quota di patrimonio 
netto delle interessenze di terzi è determinata sulla base della quota di spettanza dei valori correnti attribuiti alle 
attività e passività alla data di assunzione del controllo, escluso l’eventuale goodwill a essi attribuibile (cd. partial 
goodwill method); in alternativa, è rilevato l’intero ammontare del goodwill generato dall’acquisizione consideran-
do, pertanto, anche la quota attribuibile alle interessenze di terzi (cd. full goodwill method); in quest’ultimo caso le 
interessenze di terzi sono espresse al loro complessivo fair value includendo pertanto anche il goodwill di loro com-
petenza. La scelta delle modalità di determinazione del goodwill (partial goodwill method o full goodwill method) è 
operata in maniera selettiva per ciascuna operazione di business combination.
434