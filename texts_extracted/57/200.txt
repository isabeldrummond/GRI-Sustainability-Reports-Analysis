Nota Integrativa | Parte E | Informazioni sui rischi e relative politiche di copertura
loro riesame periodico, al ﬁne di assicurarne l’efﬁcacia nel tempo;
•  assicurare che il Piano Strategico, il Risk Appetite Framework (RAF), il Recovery Plan, il processo di autovaluta-
zione della propria capacità patrimoniale e di liquidità attuale e prospettica (ICAAP/ILAAP), i Budget ed il Sistema 
dei Controlli Interni siano tra essi coerenti, anche considerando l’evoluzione delle condizioni interne ed esterne 
in cui opera il Gruppo;
•  valutare periodicamente l’adeguatezza e l’efﬁcacia del Framework di Risk Appetite ovvero la necessità/opportu-
nità di apportarne modiﬁche, integrazioni e aggiornamento, in relazione al contesto di riferimento, normativo e 
competitivo esterno e interno;
•  approvare il Risk Appetite Statement contenente la declinazione delle metriche di RAF, in termini di soglie di 
appetite, early warning, tolerance e capacity.
L’impianto di processo deﬁnito dalla Capogruppo, è atto ad identiﬁcare, misurare/valutare, monitorare nonché ge-
stire i rischi aziendali, anche in una logica integrata e funzionale a coglierne le interrelazioni reciproche in linea con 
l’evoluzione del contesto esterno.
La Banca Popolare di Bari, in qualità di Capogruppo, garantisce inoltre una efﬁcace diffusione della “cultura del ri-
schio” anche verso la Controllata CROrvieto, alla quale è afﬁdata la responsabilità e la gestione dei presidi operativi.
Il proﬁlo di rischio della Banca viene periodicamente monitorato e sottoposto all’attenzione degli Organi Aziendali da 
parte delle competenti strutture del Gruppo, al ﬁne di individuare tempestivamente gli eventuali punti di attenzione 
e porre in essere le opportune azioni correttive.
La Funzione Risk Management, separata ed indipendente sotto il proﬁlo organizzativo dalle unità operative incarica-
te dell’assunzione dei rischi, oltre a supportare gli Organi Aziendali nel processo di autovalutazione dell’adeguatezza 
della dotazione di capitale e di liquidità attuale e prospettica (ICAAP e ILAAP), collabora nella corretta attuazione dei 
processi di: 
•  gestione del rischio, intesi come processi di identiﬁcazione, misurazione, valutazione, monitoraggio, segnalazio-
ne, controllo e attenuazione dei rischi;
•  monitoraggio dell’evoluzione dei rischi aziendali e del rispetto dei limiti operativi.
SEZIONE 1 – RISCHIO DI CREDITO 
Informazioni di natura qualitativa 
1. Aspetti generali 
Nel 2017 la Banca Popolare di Bari in continuità con il passato e coerentemente con la propria vocazione di banca 
di Territorio ha operato per assicurare un adeguato sostegno creditizio ai sistemi economici delle zone servite. Il 
persistere, tuttavia, di una difﬁcile fase congiunturale, ha determinato la necessità di mantenere elevato il livello di 
attenzione prestato nella gestione dell’intero processo creditizio ed a ricercare costantemente supporti di mitiga-
zione dei rischi anche attraverso il ricorso a sostegni di sistema esterni quali Fondo di Garanzia per le Pmi e il Fondo 
Europeo per gli investimenti. Con quest’ultimo in particolare sono stati stipulati accordi nell’ambito di due speciﬁci 
programmi: Sme Innovaﬁn e Sme Initiative ﬁnalizzati a favorire il sostegno creditizio alle Pmi dei territori di adozione 
beneﬁciando della garanzia diretta, nel primo caso, o su porzioni di portafoglio, nel secondo, da parte del FEI. Gli 
impieghi, in generale, sono erogati in via prioritaria alle famiglie (produttrici e consumatrici) ed alle piccole e medie 
imprese. Fatto salvo quanto sopra la strategia di erogazione del credito non ha subito break strutturali rispetto 
alla tradizionale operatività del Gruppo, ciò nonostante le politiche creditizie sono state ulteriormente afﬁnate, in 
linea con lo sviluppo delle attività progettuali previste nell’ambito del piano industriale, segmentando ulteriormente 
il portafoglio crediti per presidiare, con maggiore efﬁcacia i singoli segmenti contraddistinti da diversi dirvers di 
rischio quali quelli ascrivibili a particolari settori di attività economica, quelli riferibili ai maggiori prenditori o quelli 
riferibili a particolari e distinte categorie dei clientela (corporate , piccoli operatori economici, privati) associando a 
ciascuno di essi strategie dedicate e presidi specialistici. Le decisioni di esposizione creditizia restano incardinate, in 
ogni caso, sui sistemi di rilevazione dei rischi quali il rating di controparte unitamente a (PD) e la Loss Given Default 
(LGD) e tengono conto, in aggiunta, della necessità di garantire un adeguato livello di frazionamento del credito.
In tal senso, la Banca provvede con continuità ad aggiornare le proprie politiche di gestione, con riferimento sia agli 
aspetti più propriamente commerciali (es. gamma di prodotti offerti, struttura del pricing, servizi aggiuntivi), sia agli 
aspetti di rischio quali la mitigazione, il monitoraggio ed il trattamento delle posizioni con andamento non regolare. 
200