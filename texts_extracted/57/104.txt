Nota Integrativa | Parte A | Politiche Contabili
signiﬁcativi risultati gestionali (recuperi endogeni, miglioramento dei tassi di default, ecc.);
•  la liquidità operativa della Banca, in considerazione della quota di titoli riﬁnanziabili disponibili, della partecipazio-
ne alle operazioni TLTRO-II con la Banca Centrale Europea, nonché delle iniziative gestionali volte al rafforzamen-
to degli attivi riﬁnanziabili del Gruppo perfezionate nel corso degli ultimi esercizi, evidenzia un saldo complessivo 
che consente di fronteggiare adeguatamente l’insorgere di potenziali tensioni sulla situazione di liquidità;
•  in considerazione dei fattori espressi all’interno dell’informativa sull’impairment test dell’avviamento (cfr. Parte B, 
Sezione 13 – Attività immateriali del Bilancio Consolidato), è stata confermata la valenza delle leve e delle diret-
trici strategiche del vigente Piano Industriale, sebbene siano state predisposte nuove Proiezioni economico-ﬁ-
nanziarie prospettiche ﬁno a tutto il 2022, che tengono conto del piano di dismissione di ulteriori Non Performing 
Loans (NPLs), nonché degli effetti della transizione al nuovo principio contabile internazionale IFRS9;
•  come ampiamente riportato nella Relazione sulla Gestione, è di fatto venuta meno l’incertezza legata alla so-
spensione dell’iter di trasformazione della Banca in SpA - protrattasi da ﬁne dicembre 2016 -, alla luce del pro-
nunciamento della Corte Costituzionale dello scorso 21 marzo 2018, che ha sancito l’infondatezza delle questioni 
di incostituzionalità sollevate dal Consiglio di Stato su quanto previsto dalla Riforma delle Banche Popolari (D.L. 
3/2015) in merito alla limitazione del diritto di recesso. A seguito del pronunciamento della Corte, BP Bari ha 
riavviato, pertanto, il percorso di trasformazione in SpA, da completarsi presumibilmente entro l’anno 2018. Va 
da sé che con la trasformazione in società per azioni, la Banca, superata l’impasse legata al giudizio di costitu-
zionalità sulla Riforma, può quindi dar seguito alle attività volte al perseguimento degli obiettivi di rafforzamento 
patrimoniale funzionale, da una parte, al consolidamento dei ratios, e, dall’altra, al conseguimento degli obiettivi 
patrimoniali ed economici pluriennali, in un contesto normativo e di mercato ormai ristabiliti;
•  nel corso del 2017, pur in presenza degli elementi di incertezza imputabili alla predetta impasse normativa che, 
di fatto, ha ritardato il processo di trasformazione in SpA e, conseguentemente, l’operazione di rafforzamento 
patrimoniale, il management della Banca, attesa l’elevata ed oggettiva difﬁcoltà nel reperire nuove risorse ﬁnan-
ziarie sul mercato dei capitali, ha posto in essere iniziative tattiche funzionali a mantenere i ratio patrimoniali del 
Gruppo ad un livello soddisfacente (al di sopra dei minimi regolamentari SREP). Tale sforzo manageriale, protrat-
tosi in tutto l’esercizio 2017, ha consentito di:
  -  raggiungere un risultato economico “gestionale” (al netto delle componenti non ripetibili, tra cui la rettiﬁca 
di valore dell’avviamento) lievemente al di sotto delle previsioni di budget, seppur con un differente mix di 
composizione della marginalità tra ricavi, costi e gestione del credito;
  -  completare con successo il programma di dismissione di NPLs tramite un’operazione di cartolarizzazione di 
crediti a sofferenza assistita dalla garanzia dello Stato italiano (GACS), che si aggiunge a quella realizzata nel 
2016;
  -  rendere più efﬁciente la gestione degli RWA (attività ponderate per il rischio), anche attraverso mirate ces-
sioni di asset (cfr. parr. “Cessione di un portafoglio costituito da ﬁnanziamenti con cessione del quinto dello 
stipendio” e “Chiusura operazione Alicudi” della Relazione sulla Gestione);
  -  proseguire, seppur in un contesto normativo ed economico ancora complesso, nella realizzazione e messa in 
opera dei progetti strategici sottostanti il vigente Piano Industriale 2016-2020, confermando la valenza e la 
piena perseguibilità degli obiettivi in esso contenuti. 
Quanto alle prospettive di breve termine, le summenzionate nuove Proiezioni economico-ﬁnanziarie, partendo dal 
budget 2018, contemplano una crescita della Banca e del Gruppo sostanzialmente in linea rispetto alle previsioni 
indicate da primario provider di settore, nonché a quanto desumibile dai piani pluriennali di alcuni player bancari ita-
liani. Si evidenzia, inoltre, che il budget 2018 presenta una serie di iniziative gestionali, nonché delle rilevanti misure 
di miglioramento della qualità degli attivi, che permettono di i) perseguire importanti obiettivi di risultato economi-
co, con beneﬁci sulle singole linee di ricavi e di costi e di ii) mantenere adeguati requisiti patrimoniali.
Alla luce delle considerazioni su esposte e tenuto conto, in particolare, del favorevole pronunciamento della Corte 
Costituzionale in merito alle legittimità di parte delle misure del D.L. 3/2015 e di alcune relative norme attuative, non-
chè delle azioni/interventi già individuati e/o già avviati dalla Direzione (tra cui le suddette misure di rafforzamento 
patrimoniale), gli Amministratori confermano la sussistenza del presupposto della continuità aziendale. 
Sezione 3 – Eventi successivi alla data di riferimento del bilancio
Successivamente al 31 dicembre 2017 e ﬁno alla data di approvazione del presente documento non si è veriﬁcato 
alcun fatto aziendale tale da determinare conseguenze rilevanti sui risultati patrimoniali ed economici rappresentati 
nel presente bilancio.
104