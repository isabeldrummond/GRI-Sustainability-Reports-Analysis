Bilancio Individuale 2017
POLITICHE DI SVILUPPO STRATEGICO DELL’ESERCIZIO
Il passato esercizio è stato caratterizzato per il sistema bancario, come detto, da un contesto esterno particolar-
mente complesso legato alle note vicende a carattere nazionale e internazionale. In tale contesto, il Gruppo BPB 
ha consolidato l’opera di messa a terra dei progetti strategici volti a traguardare il gruppo stesso verso i principali 
obiettivi quinquennali:
•  rafforzamento e miglioramento della posizione di leadership nell’Italia Centro – Meridionale, a partire dai territori 
già attualmente presidiati;
•  incremento del grado di specializzazione sui segmenti di business a più alto potenziale;
•  raggiungimento di un modello distributivo cost-efﬁcient;
•  sostenibilità della struttura dei costi e maggiore produttività delle risorse umane;
•  gestione del credito come leva di valore “chiave”, accompagnata da cessioni di sofferenze in linea agli obiettivi 
pluriennali.
Nel contesto sopra evidenziato, nel seguito vengono riportati i principali eventi di rilievo della gestione dell’esercizio 
appena trascorso.
La rettiﬁca dell’avviamento
A seguito degli esiti dell’impairment test, il bilancio individuale e il bilancio consolidato recepiscono rettiﬁche di 
valore sugli avviamenti per euro 18,5 milioni. Post impairment test, l’avviamento è quindi passato da euro 101,0 mi-
lioni ad euro 82,5 milioni nel bilancio individuale, mentre a livello consolidato si attesta ad euro 105,9 (contro i 124,4 
milioni di euro dell’anno precedente).
Come ogni anno, il valore degli avviamenti iscritti in bilancio viene sottoposto – almeno in sede di predisposizione 
del bilancio d’esercizio – ad una veriﬁca della sua recuperabilità (c.d. impairment test), attraverso l’utilizzo di una 
speciﬁca metodologia, il c.d. Dividend Discount Model (DDM) nella variante dell’Excess Capital, adottata dai principali 
operatori del settore bancario.
In particolare, il DDM giunge a determinare il valore recuperabile degli avviamenti, allocati alle cash generating unit 
(CGU) “BP Bari” e “CR Orvieto”, sommando i ﬂussi ﬁnanziari futuri attualizzati di ciascuna CGU (dividendi distribuibili 
agli azionisti sulla base dei piani ﬁnanziari approvati dal CdA), in coerenza con gli obiettivi di solidità patrimoniale 
futuri, più il valore attuale del c.d. “valore terminale”  (terminal value).
In sintesi, gli esiti dell’impairment test a livello di Gruppo BP Bari hanno evidenziato un valore recuperabile dell’avvia-
mento allocato alla CGU “BP Bari” inferiore al relativo dato contabile. La differenza tra i due valori, pari ad euro 18,5 
milioni, è stata rilevata nella voce 260 “rettiﬁche di valore dell’avviamento” del bilancio consolidato. Poiché gli esiti 
del test assumono rilevanza anche nel bilancio di BP Bari, la medesima differenza di euro 18,5 milioni è stata rilevata 
nella voce 230 “rettiﬁche di valore dell’avviamento” del bilancio individuale.
Al riguardo, si precisa che le ragioni che hanno portato alla rilevazione al 31 dicembre 2017 della predetta rettiﬁca 
di valore di 18,5 milioni di euro sono essenzialmente riconducibili:
•  alla predisposizione di nuove Proiezioni economico ﬁnanziarie 2018-2022 utilizzate ai ﬁni dell’impaiment test 
dell’esercizio 2017, che hanno fattorizzato anche due effetti di extra-performance relativi alla raccolta diretta e 
alla raccolta indiretta, parzialmente sterilizzati nel calcolo del valore d’uso dell’avviamento considerato che tali 
componenti aggiuntive potrebbero essere caratterizzate da maggiore incertezza rispetto alle previsioni di mer-
cato prese a riferimento per le Proiezioni;
•  al costo del capitale (ke) più elevato (+70 bps) rispetto a quanto rilevato nell’esercizio precedente, per effetto es-
senzialmente dell’aggiornamento del tasso risk free (a fronte di valori del beta e del premio per il rischio in linea 
con l’esercizio precedente).   
Maggiori informazioni sono contenute nella Nota integrativa del bilancio consolidato, Parte B, sezione 13 – Attività 
immateriali.
27