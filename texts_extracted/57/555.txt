Bilancio Consolidato 2017
livello di dipendenza del Gruppo dalle proprie fonti di ﬁnanziamento e della capacità di attivare tempestivamente 
canali di funding alternativi e/o riserve di back-up liquidity.
Tale monitoraggio è afﬁancato da periodiche analisi del grado di concentrazione della raccolta da clientela e delle 
principali scadenze degli aggregati di funding. In particolare, le analisi effettuate prevedono una segmentazione del-
le operazioni in scadenza sia per tipologia di controparte (retail, istituzionale, ecc.) che per forma tecnica di raccolta 
(emissioni obbligazionarie, time deposit, interbancario, ecc.).
In coerenza con le disposizioni normative in vigore, è stato inoltre implementato un processo di monitoraggio degli 
indicatori regolamentari di liquidità orientati rispettivamente ad una logica di “sopravvivenza” in condizioni di stress 
acuto nel breve periodo (LCR) e ad una logica di stabilità strutturale delle fonti di raccolta nel medio - lungo periodo 
(NSFR).
Il set di controlli è completato dal monitoraggio di indicatori per la misurazione del rischio di liquidità infra-giorna-
liero, anche al ﬁne di quantiﬁcare il fabbisogno minimo di disponibilità liquide funzionale alle esigenze operative del 
Gruppo.
Nel corso del 2017, il Gruppo ha provveduto a perfezionare speciﬁche azioni gestionali ﬁnalizzate ad incrementare 
il proprio buffer di riserve liquide. Particolare attenzione è stata inoltre posta alle iniziative ﬁnalizzate alla diversiﬁca-
zione delle fonti di funding ed al consolidamento dello stock di attivi eligible per operazioni di riﬁnanziamento con 
l’Eurosistema.
Le attività di monitoraggio condotte hanno infatti evidenziato come, al 31 dicembre 2017, la posizione di liquidità si 
sia attestata su valori maggiori rispetto ai limiti operativi deﬁniti sulla base delle risultanze delle prove di stress (in 
linea con quanto previsto dalla “Policy di gestione del rischio di liquidità”). In particolare, il buffer di liquidità, a ﬁne 
2017, risultava pari a circa 2,5 miliardi di euro (con un incremento rispetto al 31 dicembre 2016 pari a +1,1 mld di 
euro) e prevalentemente composto da disponibilità liquide, attività stanziabili presso Banche Centrali e, in misura 
residuale, da ulteriori titoli non stanziabili ma “marketable” (ad es. titoli governativi non area euro).
L’indicatore LCR si è costantemente posizionato al di sopra della soglia regolamentare dell’80% prevista dal mecca-
nismo di phase-in dei limiti normativi (100% da gennaio 2018). L’indicatore NSFR, stimato gestionalmente in attesa 
della completa deﬁnizione regolamentare delle metodologie di calcolo da parte delle Autorità preposte, si è invece 
attestato, nel corso dell’anno, su livelli costantemente superiori al 100%.
Inﬁne, in linea con quanto previsto dalla normativa prudenziale, il Gruppo ha provveduto a predisporre uno speciﬁco 
piano di gestione per la salvaguardia della struttura ﬁnanziaria aziendale in situazioni di tensione di liquidità (“Con-
tingency Funding and Recovery Plan”). Il piano di emergenza individua, infatti, ruoli e compiti delle diverse unità 
organizzative coinvolte nel processo di gestione del rischio di liquidità, oltre alle procedure da attivare in caso di 
superamento delle soglie di rischio.
Leva ﬁnanziaria 
La Circolare n. 285/2013 “Disposizioni di vigilanza per le banche” richiede alle banche di calcolare l’indice di Leva 
ﬁnanziaria come disciplinato nel Regolamento CRR.
La misurazione e il controllo nel continuo di tale indicatore sono ﬁnalizzati a perseguire i seguenti obiettivi:
•  contenere il grado di leva ﬁnanziaria e dunque attenuare i processi di deleveraging veriﬁcatisi nel corso della crisi 
economica;
•  limitare i possibili errori di misurazione connessi all’attuale sistema di calcolo degli attivi ponderati.
In quest’ottica, infatti, si inserisce la deﬁnizione del rischio di leva ﬁnanziaria eccessiva contenuta nella predetta Cir-
colare: “è il rischio che un livello di indebitamento particolarmente elevato rispetto alla dotazione dei mezzi propri 
renda la banca vulnerabile, rendendo necessaria l’adozione di misure correttive al proprio piano industriale, com-
presa la vendita di attività con contabilizzazione di perdite che potrebbero comportare rettiﬁche di valore anche 
sulle restanti attività”. In particolare, il coefﬁciente/indice di Leva Finanziaria (Leverage Ratio) è pari al rapporto tra 
l’ammontare di capitale dell’intermediario (numeratore) ed una misura di esposizione complessiva della banca (de-
nominatore), entrambe determinate in coerenza con quanto previsto dalla normativa in vigore.
Capitale di Classe 1
(cid:62)(cid:286)(cid:448)(cid:286)(cid:396)(cid:258)(cid:336)(cid:286)(cid:3)(cid:90)(cid:258)(cid:415)(cid:381)   =
Esposizione complessiva
Al 31 dicembre 2017 il Leverage ratio si è attestato al 5,27%, mentre l’indicatore a regime è stimato al 4,93%.
555