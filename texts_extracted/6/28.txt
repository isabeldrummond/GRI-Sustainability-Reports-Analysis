2 - Orizzonte 2035
4
AUMENTARE LA QUALITÀ PERCEPITA DEL SERVIZIO: 
AMIU si impegna a 
sviluppare servizi aggiuntivi per colmare le necessità dei cittadini e per far fronte, in maniera tempe-
stiva, alle emergenze straordinarie. Inoltre, l’azienda vuole promuovere una cittadinanza attiva perché 
una città più vivibile, pulita, accogliente e bella sarà il risultato di un’alleanza “civica” in cui la cittadinan-
za, opportunamente organizzata e supportata, svolge azioni di tutela del decoro urbano, segnalazione 
e sorveglianza, restituendo una città prima di tutto pulita e poi bella, contribuendo a scoraggiare com-
portamenti scorretti. 
I NOSTRI ASSET
5
ZERO INFORTUNI SUL LAVORO: 
questo obiettivo ambizioso è particolarmente sfidante 
per AMIU, che giornalmente attiva oltre 1.200 operai su tutto il territorio della Città Metropolitana di 
Genova, in tutte le ore del giorno e della notte, per effettuare lavori di bonifica e pulizia anche a contatto 
con sostanze potenzialmente pericolose e con l’utilizzo di mezzi adeguati. AMIU si impegna ad aumentare 
gli investimenti per incrementare le ore di formazione dei propri operai, incentivando la prevenzione degli 
infortuni, aumentare le procedure di sicurezza e tutelare maggiormente gli operai che lavorano individual-
mente in zone remote o durante orari notturni.
6
RENDERE PIÙ SOSTENIBILI I NOSTRI IMPIANTI: 
AMIU gestisce diversi impianti 
per garantire la corretta gestione dei rifiuti. L’azienda si impegna a minimizzare gli impatti ambientali degli 
impianti, dei centri di trasferenza, delle isole ecologiche e dei punti di raccolta stradali (meno odori, meno 
rumori in primis) e promuovere la partecipazione delle comunità locali e un loro coinvolgimento attivo. 
7
RIDURRE LE EMISSIONI DEL NOSTRO PARCO MEZZI: 
eroghiamo un servizio 
essenziale per i cittadini e per la prosperità e benessere del nostro territorio. Per svolgere bene il nostro 
mestiere abbiamo bisogno di far arrivare i nostri veicoli operativi per la raccolta e la pulizia delle strade in 
ogni angolo della Città e dell’area metropolitana. Impegnarci per promuovere l’efficienza del parco mezzi ci 
consente di ridurre i costi del servizio e soprattutto le emissioni inquinanti in atmosfera, contribuendo così 
a migliorare la qualità dell’aria che respiriamo. Promuovere l’efficienza significa incrementare il numero di 
veicoli a minor impatto ambientale, come mezzi alimentati a metano, GPL, o mezzi elettrici e ottimizzare la 
logistica pianificando gli spostamenti dei mezzi, i percorsi della raccolta e gli orari migliori per contenere il 
numero di viaggi da effettuare per svuotare tutti i cassonetti della Città. 
29