Bilancio di Sostenibilità 2019
Esistono tantissimi tipi di plastica per imballaggi, tutti riciclabili attraverso la raccolta differenziata. La frazione com-
posta da plastica e da lattine (chiamata multimateriale leggero) va conferita nei contenitori contraddistinti dal co-
perchio giallo. Viene raccolta da AMIU e trasportata direttamente all’impianto di trattamento del multimateriale di 
AMIU in via Sardorella a Genova Bolzaneto. In questo impianto viene effettuato un primo trattamento nel quale si 
separa la plastica dalle lattine utilizzando dei rulli magnetici. Nei centri di selezione viene poi separata per tipologia e 
colore. All’impianto di riciclo la plastica viene lavorata meccanicamente per ottenere una frazione più pulita, utlizzata 
per creare nuovi oggetti. Per esempio, 27 bottiglie in PET diventano una felpa in pile. 
Anche i metalli sono riciclabili e devono essere conferiti nei contenitori con coperchio giallo, assieme alla plastica. 
Una volta portati al centro di smistamento i metalli e la plastica sono separati grazie a dei rulli dotati di calamite che 
attraggono solo i metalli. In seguito i metalli vengono ulteriomente suddivisi per tipologia e ciascuna filiera viene 
valorizzata per creare nuovi oggetti. Grazie al riciclo, 2,5 milioni di scatolette di acciaio diventano 1km di binario 
ferroviario.
La carta deve essere conferita nei contenitori bianchi o con il coperchio blu.  AMIU la porta direttamente agli impian-
ti di trattamento della carta di Benfante a Sant’Olcese per trasformare la carta usata in carta nuova.
Ciascun italiano ricicla circa 50kg di carta e cartone ogni anno e grazie alla raccolta differenziata si recuperano nove 
imballaggi di carta su dieci. Grazie al riciclo la carta e il cartone diventano nuovi imballaggi, facendo risparmiare ogni 
anno le emissioni di CO2 equivalenti al traffico di sei giorni e sei notti.
La raccolta del vetro nella nostra città viene gestita da Re.Vetro., mentre AMIU si occupa della raccolta del vetro a 
Colle degli Ometti e a Quarto Alta. Il vetro riciclato dà vita a nuove bottiglie di vetro.
Gli imballaggi in vetro sono riciclabili al 100%. I rifiuti in vetro vengono trasportati in una piattaforma di stoccaggio 
prima di andare nei centri di trattamento per essere puliti da sostanze estranee e suddivisi per colore. Nelle vetre-
rie i pezzi di vetro vengono fusi in forni appositi a circa 1500°C per diventare nuovi imballaggi. Grazie alla raccolta 
differenziata oltre il 70% delle bottiglie sul mercato sono fatte con vetro riciclato. Attraverso il riciclo del vetro si 
risparmiano circa 3,4 milioni di tonnellate di materie prime, pari a 1,7 volte il volume del Colosseo.
42