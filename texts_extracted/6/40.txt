3 - Fare la differenza
DOVE VANNO A FINIRE I RIFIUTI
AMIU assicura ai cittadini che tutti i rifiuti raccolti in maniera differenziata 
vengano riciclati come materie prime seconde, o trasformati in energia 
e che i rifiuti indifferenziati siano trattati di modo che non costituiscano 
un pericolo né per l’ambiente né per la salute delle persone.
Le materie prime seconde sono materiali derivanti dal recupero e dal riciclo dei rifiuti. Permettono di creare 
nuovi oggetti senza dover estrarre materie vergini dalla terra. Per esempio, il vetro e la carta sono materiali 
riciclabili che, grazie alla raccolta differenziata, possono essere usati più e più volte.
Il viaggio dei rifiuti inizia nelle nostre case. Le nostre scelte su come buttiamo i rifiuti determinano la possibilità 
di trasformarli in nuovi oggetti o in energia, o di interrarli in una discarica. Facendo la raccolta differenziata 
scegliamo di dare nuova vita ai rifiuti. 
Ogni rifiuto ha la sua filiera
I rifiuti differenziabili, come plastica, lattine, carta, organico (umido) e vetro, devono essere conferiti dai cittadini 
nei contenitori stradali corretti. AMIU si occupa di raccoglierli con dei mezzi specializzati per la raccolta stradale 
e trasportarli presso gli impianti di trasferenza. I rifiuti di Genova vengono trasportati nel centro di trasferenza di 
Volpara in Lungobisagno Dalmazia a Staglieno, mentre i rifiuti organici del Ponente genovese sono trasportati nel 
centro di trasferenza Dufour in Corso Perrone di Genova Campi. 
Una volta arrivata nei centri di trasferenza la raccolta differenziata viene pressata e posizionata su dei camion 
per essere trasportata nei centri di trattamento in cui inizia il suo percorso per diventare materiale riciclato, 
pronto per produrre nuovi oggetti, oppure per essere trasformato in energia attraverso la termovalorizzazione. 
Tutti i rifiuti da cucina come le bucce della frutta, i gusci d’uovo, i fondi del caffè, i fazzoletti di carta sporchi e gli avanzi 
di cibo possono essere recuperati per diventare terriccio fertile, perfetto per il giardinaggio. Questo è possibile gra-
zie alla raccolta differenziata di questi rifiuti che chiamiamo comunemente “organici” o “umidi” proprio perché hanno 
un’alta componente di acqua che li rende in effetti umidi. I rifiuti organici devono essere conferiti nei contenitori con 
coperchio marrone e sono trasportati agli impianti di compostaggio o di biovalorizzazione. Una volta raccolti dai con-
tenitori stradali AMIU si occupa di trasportarli fuori regione verso l’impianto di trattamento di Montello (Bergamo), 
che accellera la trasformazione da rifiuto a terriccio. 
Il prodotto finale è un terriccio molto ricco di sostanze nutritive che può essere utilizzato al posto dei fertilizzanti chi-
mici che inquinano il nostro ambiente. Grazie al compostaggio i rifiuti organici non finiscono in discarica, riducendo i 
pericoli connessi alla percolazione, ovvero la produzione di un liquido altamente inquinante dovuto alla decomposi-
zione dei rifiuti organici in discarica. Inoltre, mentre il compostaggio non emette odori e non inquina, quando i rifiuti 
organici vengono messi in discarica favoriscono gli odori sgradevoli durante la fase di decomposizione e rilasciano 
del metano. In Europa, il metano rilasciato dai rifiuti organici in decomposizione in discarica è reponsabile del 3% 
delle emissioni di gas ad effetto serra che favorisce il riscaldamento globale.
41