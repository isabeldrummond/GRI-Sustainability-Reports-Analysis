     
 
3. Utilizzare processi e tecnologie volte alla protezione, prevenzione e/o riduzione 
degli impatti ambientali, alla prevenzione degli infortuni e/o riduzione dei possibili 
rischi, al miglioramento continuo dell’efficacia e dell’efficienza dei servizi. 
4. Sviluppare nuovi servizi e/o processi aziendali orientati al soddisfacimento dei 
clienti attraverso proposte commerciali adeguate. 
5. Valutare e realizzare un monitoraggio delle prestazioni anche attraverso la 
sistematica programmazione di audit interni sul sistema di gestione, fornendo 
report sulle azioni intraprese comprendenti anche le raccomandazioni per il 
miglioramento continuo dell’efficacia del sistema di gestione. 
6. Perseguire il risparmio energetico legato all’utilizzo del carburante, dell’energia 
elettrica e del gas da riscaldamento; minimizzare il consumo delle risorse idriche; 
promuovere l’uso di risorse rinnovabili; ridurre, riutilizzare e, ove possibile, riciclare i 
rifiuti. 
7. Garantire il diritto dei cittadini di ricevere informazioni esaurienti, corrette, 
comprensibili e trasparenti sui servizi erogati. 
8. Informare gli stakeholder in merito ai contenuti del Sistema di Gestione 
Integrato, coinvolgendoli nella sua attuazione ove necessario. 
9. Promuovere il coinvolgimento e la consultazione dei lavoratori, anche 
attraverso i loro Rappresentanti, al fine di migliorare la Salute e Sicurezza negli 
ambienti di lavoro, nonché per ridurre gli incidenti, gli infortuni e le malattie 
professionali. 
10. Aggiornare la presente Politica, assicurando la sua implementazione e 
verificando in sede di riesame le prestazioni e il conseguimento degli obiettivi e 
dei traguardi prefissati nell’ottica del miglioramento continuo. 
Questa Politica è accessibile a tutti ed è regolarmente revisionata e aggiornata. 
 
AMIU ha implementato un sistema di gestione mirato alla salvaguardia della 
sicurezza e della salute dei lavoratori. Al momento il modello di sistema applicato 
si rifà allo schema dell’art. 30 del D.lgs 81/08, da implementare per orientarsi alla 
norma UNI ISO 45001 nel prossimo futuro. 
 
 
403-3  Servizi di medicina del  Tabella successiva 
lavoro. 
La  gestione  del  Servizio  Sanitario  Aziendale  è  svolta  dall’Area  Personale  e 
Organizzazione di concerto con i Medici Competenti nominati dal Datore di 
Lavoro, le strutture sanitarie esterne incaricate, gli Enti Pubblici competenti, nel 
rispetto costante della normativa vigente. 
La sorveglianza sanitaria dei dipendenti è effettuata sulla base del “Protocollo 
Sanitario” redatto dai Medici Competenti in relazione alle diverse mansioni. 
Le visite mediche possono essere effettuate: 
-  preventivamente in fase preassuntiva; 
-  periodicamente sulla base del citato Protocollo Sanitario; 
-  su richiesta di ciascun lavoratore; 
-  in occasione del cambio della mansione onde verificare l’idoneità alla 
mansione specifica; 
-  precedentemente alla ripresa del lavoro, a seguito di assenza per motivi 
di salute di durata superiore a 60 giorni, 
 
Il Servizio Sanitario anche nel 2019 ha garantito l’esecuzione degli accertamenti, 
previsti dalla normativa vigente atti a verificare l’assenza di assunzione di sostanze 
stupefacenti o psicotrope o di alcool, da parte dei lavoratori appartenenti alle 
categorie individuate specificamente dalla normativa vigente. Nel 2019 sono stati 
effettuati n. 367 test tossicologici. Tutte le visite mediche e gli esami diagnostici 
vengono svolti in orario di lavoro e concordati previa comunicazione scritta ai 
Responsabili di servizio e ai lavoratori stessi. 
L’Azienda già dal 2014 – ad implementazione del proprio protocollo sanitario - ha 
avviato un progetto denominato “AMIU Active Ageing” rivolto soprattutto ai 
dipendenti di età superiore ai 55 anni. Tale progetto prevede, tra l’altro, la riduzione 
dei tempi tra una visita periodica e l’altra e la somministrazione ad ogni visita, per 
quanto riguarda il personale operaio, di un questionario anamnestico delle 
abitudini alimentari e di vita. Ad oggi sono stati somministrati n. 2637 questionari. 
Tale pratica è vista dall’Azienda come un importante investimento sulla salute dei 
87