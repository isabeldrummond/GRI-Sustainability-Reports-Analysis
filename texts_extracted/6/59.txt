Bilancio di Sostenibilità 2019
Creazioni al fresco
Dalla promozione sociale all’economia circolare, le donne della 
casa circondariale di Genova trasformano gli striscioni di pvc e gli 
ombrelli rotti in borse e altri oggetti pratici e di design.
Nel cuore di Genova, di fianco a Palazzo Tursi, si nasconde un piccolo 
laboratorio in cui i rifiuti vengono trasformati in vere e proprie opere 
d’arte. Si tratta del centro AMIU in vico Angeli 21 rosso, punto vendita 
dell’associazione di promozione sociale “Sc’Art”. Dal 2013 è stata lan-
ciata la linea “Creazioni al Fresco”, che attraverso dei laboratori creativi 
rivolti a donne detenute presso la Casa Circondariale di Genova Ponte-
decimo, a donne in misura alternativa alla detenzione e a donne ex dete-
nute, confeziona borse, accessori e complementi d’arredo utilizzando gli 
striscioni pubblicitari dismessi e la tela degli ombrelli rotti. 
L’obiettivo del progetto è promuovere e favorire l’abilità e le competen-
ze personali, valorizzando creatività e ricerca, utilizzando il design, la 
progettazione e l’artigianalità come strumenti per ripensare il futuro.
GIARDINI DI BETTY
A Genova sono 8 i “giardini di betty” con pavimentazione anti-trauma creata 
dal riciclo delle scarpe da ginnastica per il gioco dei bimbi. 
Le scarpe da ginnastica rotte o troppo consunte non devono essere buttate via perché sono perfette  
per creare quel tappeto gommoso e morbido necessario nelle aree giochi per i bambini. 
Grazie all’iniziativa Esosport, nata nel 2009 da Nicolas Meletiou, runner appassionato e dai suoi amici 
Marco Massini, prepearatore atletico, e Marco Marchei, ex maratoneta, le scarpe da ginnastica  
dismesse vengono trasformate in granulato di gomma, utilizzato per realizzare 
una pavimentazione antitrauma nelle aree gioco per i bambini. 
Nasce da questa idea il progetto “Giardino di Betty” per creare o riqualificare i parchi giochi  
realizzando una pavimentazione antitrauma generata dal riciclo di scarpe sportive, palline da tennis,  
copertoni e camere d’aria di biciclette. In collaborazione con Esosport, nella nostra città AMIU  
raccoglie le scarpe da ginnastica usate in 27 punti grazie alle quali sono stati creati ben  
8 Giardini di Betty su Genova. Nel 2020 è stato inaugurato infatti l’ottavo Giardino di Betty,  
realizzato con le vecchie scarpe da ginnastica.
Cartucce esauste
La cooperativa sociale il rastrello offre un servizio gratuito alle imprese per il riciclo delle cartucce da 
stampanti. Attraverso la cooperativa sociale Il Rastrello, AMIU offre ai professionisti, aziende ed enti pub-
blici il servizio gratuito di raccolta e trasporto di cartucce esausti da stampanti. Una volta raccolte le cartucce 
vengono recuperate per essere riutilizzate, altrimenti, se troppo danneggiate, vengono smaltite nel rispetto 
dell’ambiente.
60