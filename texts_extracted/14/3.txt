1 LETTERA AGLI STAKEHOLDER       2 NOTA METODOLOGICA       3 PRESENTAZIONE DEL GRUPPO        4 LA GESTIONE DEL RISCHIO        5 LOTTA ALLA CORRUZIONE      6 PERSONE E TERRITORI       7 IL CAPITALE UMANO        8 L’IMPEGNO PER L’AMBIENTE        9 LA CATENA DI FORNITURA 
Lettera agli Stakeholder
1
Lettera agli
Per il Monte dei Paschi di Siena il 2019 è stato un anno fondamentale nel cammino della sostenibilità. 
Nei dodici mesi passati abbiamo fatto scelte importanti e intrapreso nuovi significativi percorsi. È stato l’anno 
in cui abbiamo deciso di firmare, tra i primi nel mondo, i Principles for Responsible Banking (PRB) dello United 
Nations Environment Programme (UNEP). Per dare sostanza a questo impegno e rendere progressivamente la 
Stakeholder sostenibilità il filo conduttore delle scelte aziendali, abbiamo consolidato la nostra Governance dando avvio anche 
a un importante piano di formazione.
L’adesione ai PRB è stato un passo fondamentale, un impegno in cui crediamo fortemente e che ci ha proiettati in 
una realtà internazionale alla quale pensiamo di poter contribuire e dalla quale possiamo trarre ulteriore ispirazione. 
Consapevoli dei profondi cambiamenti che stiamo vivendo e che il nostro modello di business deve anticipare, 
abbiamo iniziato a declinare questa consapevolezza nelle nostre pratiche e nei nostri processi, partendo da un 
modello di Governance capace di guidare le nostre scelte strategiche in maniera sempre più corale rispetto allo 
sviluppo di nuove attività e nuovi progetti. Parte integrante ne è stato l’ampio piano di formazione che, a partire dal 
Consiglio di Amministrazione, è stato esteso a tutte le Direzioni della Banca con l’avvio di specifici percorsi sui temi 
legati alla sostenibilità.
Le attività che abbiamo pianificato e realizzato durante quest’anno puntano a migliorare l’ascolto della nostra 
clientela, alla semplificazione del business e al benessere di tutti i dipendenti, in linea con la nuova definizione della 
nostra identità strategica. In questa stessa prospettiva è stato rivisto il Codice Etico, nel quale sono stati ridefiniti i 
valori a cui tendere e i principi, gli indirizzi e le regole di comportamento che il Gruppo si impegna a seguire in ogni 
attività. Alla sua stesura ha partecipato tutto il Gruppo, affinché potesse essere il frutto di un lavoro collettivo, in 
grado di interpretare le nostre molteplici anime e scendere più a fondo nella nostra complessa realtà.
Il Gruppo MPS nel 2019 ha anche incrementato l’impegno per il territorio rafforzando, per esempio, l’offerta 
commerciale legata al settore agroalimentare e varando specifiche iniziative con il programma MPS Orienta, 
per concorrere all’obiettivo sociale di preparare i giovani al mondo del lavoro con percorsi dedicati agli studenti 
universitari e a quelli delle scuole superiori.  
Pur credendo fortemente nella nostra tradizione, abbiamo voluto che le nuove sfide dell’economia, del territorio, 
della tecnologia fossero sempre più integrate nel nostro modo di pensare. In questa prospettiva, due anni fa 
abbiamo lanciato Officina MPS, un premio dedicato alle startup, che ci ha permesso di scoprire e finanziare 
proposte orientate a trovare soluzioni evolute per soddisfare i bisogni bancari di famiglie e imprese. Dopo aver 
coinvolto oltre 500 startup in tutta Italia, oggi abbiamo reso Officina MPS un’iniziativa strutturale: un laboratorio 
permanente per integrare le soluzioni più innovative nei nostri processi e prodotti. 
E, come sempre nella nostra storia abbiamo cercato di fare, abbiamo puntato sulle persone, su tutte le donne e gli 
uomini che con rinnovato impegno hanno lavorato, e continuano a lavorare, per il rilancio della Banca. 
Sono quasi vent’anni che il nostro Gruppo pubblica il Bilancio Sociale della propria attività perché crediamo 
fortemente che il valore generato dal Gruppo sia rappresentato da un insieme di fattori che influenzano i territori 
e il tessuto sociale anche per gli aspetti non strettamente economici. Questa Dichiarazione non Finanziaria vuole 
essere più che un semplice bilancio: vuole essere un impegno nei confronti di tutti a continuare in questo lavoro 
quotidiano. Sapendo bene che i passi che ancora abbiamo da fare sul cammino verso uno sviluppo davvero 
sostenibile sono moltissimi. Ma sono imprescindibili per garantire un futuro a noi stessi e a coloro che ci circondano.
Grazie dell’attenzione.
Stefania Bariatti Marco Morelli
Presidente Amministratore Delegato
5