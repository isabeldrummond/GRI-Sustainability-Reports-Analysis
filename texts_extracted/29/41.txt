DECO STREET LIBRARY
Nate nel 2016, le librerie itineranti Deco - total green perché realizzate 
con materiali di recupero - hanno animato l’estate della Villa De Riseis di 
Pescara e sono state gestite dalla Cooperativa Aurora “Valori e Sapori” 
Onlus, impegnata nell’inserimento lavorativo di persone svantaggiate. 
Nel novembre 2018, invece, le piccole librerie sono state protagoniste del FLA, Festival dei 
libri e Altrecose. In entrambe le occasioni, giovani ed adulti hanno potuto scambiare i loro 
libri, contribuendo a diffondere amore per la cultura e rispetto per l’ambiente. 
SCAMBIANDO SI IMPARA
Nel  2018  Deco  ha  promosso  il  progetto  di  sostenibilità  ambientale 
"Scambiando si Impara" attraverso cui gli studenti coinvolti hanno raccolto 
oltre 1.100 libri usati, in cambio di buoni-premio spendibili in materiale 
didattico. I testi sono stati donati alla Pro-Loco di Miglianico (Ch), alla 
Fondazione delle figlie di Gesù di Maria di Chieti e all'Associazione ANFASS di Lanciano (Ch). 
DECO E FLA
Anche nel 2018 Deco è Main Sponsor e Partner del Festival di Libri e 
Altrecose di Pescara, la cui XVI edizione ha registrato oltre 30.000 presenze  
con appuntamenti letterari, incontri su musica e fumetto, film, reading, 
interviste e dibattiti con Gianrico Carofiglio, Giovanni Floris, Daria Bignardi, 
Helena Janeczek, Pietro Lo Bartolo, medico di Lampedusa, e tanti altri ancora.
Evento Deco è stato quello con l’astronauta Samantha Cristoforetti, con oltre 1.000 presenze.
RIUSOGREEN.COM
Nato nel 2017, Riusogreen, portale per la buona pratica del riuso (anche 
solidale), è online dal febbraio 2018 e conta oltre 160 registrati, tra cui 
Associazioni/Enti  No  Profit  che,  nella  sezione  dedicata,  possono  fare 
richieste di beni di loro necessità. Nel 2018, sono state fatte donazioni ad un istituto per 
minori del Togo, ad una Caritas parrocchiale e ad una casa famiglia abruzzese. 
 ADOZIONE A DISTANZA 
Nel 2018 Deco ha adottato a distanza Angelica, una bambina del Mozambico 
che entra a far parte della grande famiglia della solidarietà Deco insieme a 
Neytor, il piccolo guatemalteco adottato nel 2017, per il quale l'azienda ha 
rinnovato l’impegno a sostenerlo ancora. 
42