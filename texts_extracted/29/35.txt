Lavoratori
Deco considera i propri lavoratori quali stakeholders privilegiati di riferimento, motivo 
per cui è quotidianamente impegnata nel garantire loro ottimali condizioni di lavoro, 
favorendone la crescita professionale ed incoraggiandone il merito, oltre che tutelandone 
il benessere dentro e fuori l’organizzazione (vedi Dimensione Sociale pag. 97).
Azionisti e Finanziatori 
La creazione di valore per i propri azionisti e per tutti gli altri stakeholder è elemento 
fondamentale per garantire condizioni di sopravvivenza e sviluppo dell’azienda.
Deco ha da sempre instaurato un dialogo costruttivo con i suoi finanziatori, a cui comunica, 
in modo chiaro e tempestivo, le informazioni economiche e finanziarie utili a tal fine. 
Clienti 
Enti conferitori e Pubbliche Amministrazioni rappresentano i clienti per eccellenza di Deco, 
con cui la stessa instaura rapporti di collaborazione stabili e trasparenti, rafforzati dal D.Lgs. 
231/01 e dal Codice Etico, mediante il quale l’azienda ribadisce che il rapporto con il cliente 
debba fondarsi su princìpi fondamentali quali la trasmissione di corrette informazioni, la 
ricerca di equilibrio tra costo, servizio e qualità e la competenza del proprio personale. 
L’efficienza dei servizi offerti è attestata anche dalle numerose certificazioni ambientali 
Deco e dal riscontro positivo delle indagini di customer satisfaction, periodicamente 
distribuite a trasportatori, conferitori (pubblici e privati) e visitatori degli impianti, per 
valutarne il grado di soddisfazione e/o ottenere suggerimenti.
Nel 2018 è stato somministrato un questionario ai conferitori di R.S.U. del TMB, che ha evi-
denziato un grado di soddisfazione dell’organizzazione del 90,6%, in aumento nel triennio.
Fornitori 
Negli anni Deco ha costruito una efficace catena di fornitura costituita da fornitori nazionali 
ed internazionali a cui è richiesto di attenersi al Codice Etico ed a scrupolose attività di 
audit (vedi Dimensione Sociale pag. 109).
36