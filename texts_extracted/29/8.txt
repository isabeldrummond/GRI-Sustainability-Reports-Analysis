Nel 2018 abbiamo potenziato il rapporto con tutti nostri interlocutori (conferitori, enti, 
fornitori, visitatori, ecc…), offrendo la possibilità di interagire con Deco attraverso i nostri 
canali social ed i questionari di soddisfazione mediante i quali, nel 2018, è stato dimostrato 
un gradimento di oltre il 90%, maggiore rispetto agli anni precedenti.
Nel 2018 abbiamo destinato più di 140.000 euro a sostegno di iniziative culturali,  sportive 
e solidali che vagliamo con scrupolose procedure per garantire tracciabilità e trasparenza 
di erogazioni e finanziamenti.
Ed è nel 2018 che abbiamo adottato un altro bambino a distanza – la piccola mozambicana 
Angelica – in aggiunta al guatemalteco Neytor, adottato nel 2017.
Sempre più numerosi, inoltre, gli iscritti al portale Riusogreen.com - nato dalla volontà di 
Deco - per favorire la pratica del riuso, soprattutto a sostegno di Onlus ed Enti no profit e 
che nel 2018 ha visto incrementarne le donazioni soprattutto a favore di questi ultimi su 
tutto il territorio nazionale. E l’ambiente, cuore del nostro lavoro, proteggiamo anche con i 
nostri acquisti che, per più del 50%, sono ecosostenibili.
Nel 2018 abbiamo consumato energia per ca. 12.400 MWh, in meno di oltre 700 MWh dal 
2017 e prodotto energia verde per più di 11.390 MWh, pari al 92% del fabbisogno energetico 
Deco ed a quello di più di 4.300 famiglie, evitando un uso di petrolio di 2.099 t.
Questi i nostri numeri, questo il nostro impegno, questi i nostri valori che nel 2018 hanno 
contraddistinto la nostra identità e che ci aiutano a credere che un futuro sostenibile non 
sia sogno ma concreta realtà.
A tutti, buona lettura
Presidente ed A.D.      Vice Presidente e CSR Manager             Direttore Generale      
Nino Centorame            Fabrizio D’Epiro
Valentina Di Zio          