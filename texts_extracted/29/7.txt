LETTERA AGLI STAKEHOLDER
Cari lettori,
con orgoglio e soddisfazione, Deco S.p.A. è lieta di rendicontare, per il terzo anno consecutivo, 
la propria sostenibilità, con un bilancio volto a rappresentare, con fedeltà e trasparenza, 
l’impegno  che  da  sempre  contraddistingue  l’operato  dell’azienda  abruzzese  al  suo 
trentesimo anno di attività.
Anche il 2018 è stato un anno caratterizzato dall’ascolto, dal dialogo e dall’interazione con 
i propri stakeholder, assieme ai quali le idee e l’operatività di Deco hanno preso forma 
nel tempo, modellandosi e costruendosi nel pieno rispetto del mondo che cambia, delle 
persone che lo abitano e degli animi che lo vivono.
La consapevolezza che “fare bene impresa è indispensabile per creare valore condiviso e 
che successo e legittimazione sul mercato sono strettamente correlati al soddisfacimento 
ed al rispetto degli interessi di tutti gli stakeholder” ci ha permesso di raggiungere, nel 
2018, ottimi risultati non solo in termini economici ma anche ambientali e sociali.
In linea con Mission e Politica Aziendale, infatti, nel 2018 abbiamo generato un valore 
economico di 47,7 mln di euro e distribuito valore per 43,9 mln, con evidente impatto 
positivo sul territorio e sulla collettività, in particolare sui fornitori, di cui 163 sono abruzzesi 
(su un totale di 771) ai quali sono stati distribuiti circa 7,5 mln di euro su un totale distribuito 
a tutti i fornitori di circa 17,5 mln di euro. 
Quanto sopra è stato consolidato ancor di più dal rinnovato riconoscimento conferito a 
Deco dalla CRIBIS PRIME COMPANY, società del gruppo internazionale CRIF SpA specia-
lizzata in business information, per la massima affidabilità economico–commerciale e nei 
pagamenti verso i fornitori. 
Sano, forte e solido è, altresì, il rapporto con i nostri lavoratori di cui  oltre il 99% è assunto 
a tempo indeterminato, con un’anzianità in azienda maggiore di dieci anni per il 56% di essi 
ed il traguardo del 29esimo anno di attività per due lavoratori.
A tutti loro, nel 2018, abbiamo dedicato più di 3.500 ore di formazione, incrementato il 
numero di convenzioni (asili, palestre, piscine, negozi e ristoranti), offerto servizi per la 
salute extra protocollo sanitario obbligatorio ed ampliato gli strumenti per la riduzione 
degli infortuni sul lavoro. Pari a zero è stato il numero dei contenziosi nell’ultimo triennio.