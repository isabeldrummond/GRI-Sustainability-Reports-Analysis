Responsabilità d’Impresa
Tra le definizioni di responsabilità socio-ambientale d’impresa, un importante contributo è quello di Carroll che, nel 1979, 
propone una definizione “quadripartita” della stessa, precisando che “la responsabilità d’impresa comprende aspet-
tative economiche, giuridiche, etiche e discrezionali che la società ha verso le organizzazioni in un dato momento”. 
L’impresa è tenuta, dunque, ad adempiere ad una responsabilità economica volta alla creazione di valore, ad una re-
sponsabilità giuridica e cioè di conformità alla legge e, non ultime, ad una responsabiiltà etica e ad una filantropica, 
sebbene queste ultime siano lasciate alla scelta individuale di coloro che nelle imprese operano. 
In sintesi, la responsabilità etica riguarda ciò che non necessariamente è codificato dal diritto ed è legata alla conformità a 
valori, princìpi e regole che l’impresa riconosce come propri, inducendola ad agire secondo giustizia, equità, imparzialità. 
La responsabilità discrezionale o filantropica si traduce, invece, nell’adozione di comportamenti non prescritti da leggi nè 
da considerazioni etiche ma riferiti a comportamenti, iniziative ed azioni desiderate dalla collettività (concetto poi ricondotto 
da Carroll nella responsabilità etica).
Gli aspetti della responsabilità economica sono illustrati nel bilancio economico-finanziario 2018 e nella dimensione 
economica del presente report, con riferimenti al quadro normativo ed alla dimensione etico-sociale dell’impresa. 
Responsabilità giuridica
 
Le attività e gli impianti Deco si inseriscono nel piano di gestione rifiuti della Regione Abruzzo ed operano secondo le 
prescrizioni imposte dai singoli atti autorizzativi. La normativa nazionale di riferimento per la gestione dei rifiuti è il D.Lgs. 
152/2006 e s.m.i. che recepisce le Direttive Comunitarie in materia di gestione dei rifiuti.
 
La Regione Abruzzo ha dato attuazione a tale normativa mediante strumenti legislativi specifici, primo fra tutti la L.R. 
45/2007, che approva il Piano Regionale di Gestione dei Rifiuti, adeguato successivamente con Delibera del Consiglio 
Regionale n.110/8 del 02/07/2018.
In tema di impianti di trattamento rifiuti, le autorizzazioni sono rilasciate facendo riferimento alle Migliori Tecniche 
Disponibili (MTD), così come definite nell’ambito del Decreto Ministeriale 29.01.2007, ad eccezione delle discariche per le 
quali il D. Lgs. 36/2003 rappresenta la norma di riferimento per l’applicazione delle MTD.
 
Gli impianti di gestione rifiuti attualmente gestiti da Deco sono stati autorizzati con i seguenti provvedimenti:
 
•  Discarica Colle Cese con annesso Impianto di Recupero Energetico: gestione post-operativa Determina Regione      
Abruzzo n° DA21/83 del 28/06/2013.
•  Discarica Casoni con annesso Impianto di Recupero Energetico: provvedimento A.I.A. n° 43/42 del 31/03/2008 (istanza 
di rinnovo avanzata il 24/09/2012 Prot. n° 60931, Comune di Chieti; il 10/04/2018 si è tenuta la prima conferenza di 
servizi per il rinnovo/riesame dell’AIA e, ad oggi, l’Autorità competente non ha completato l’istruttoria).
•  Impianto  TMB  Casoni:  provvedimento  A.I.A.  n°  145/146  del  22/10/2009  (l’attività  sta  proseguendo  sulle  basi 
dell’autorizzazione vigente, ai sensi dell’art. 29 octies comma 11 del D.Lgs. 152/06, come modificato dal D.Lgs. 46/2014).
16