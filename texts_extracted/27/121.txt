GRUPPO CREDEM  DNF 
2018
In linea con l’approccio meritocratico adottato 
nell’erogazione del credito alle imprese, il 2 ottobre 2015 
il Gruppo ha ottenuto la validazione da parte di Banca 
d’Italia del modello interno avanzato (cosiddetto AIRB) 
per l’assegnazione del rating alla clientela.
Il sistema interno di rating in uso produce misure 
di rischiosità dei prenditori che sono utilizzate 
principalmente nelle seguenti attività all’interno del 
processo del credito:
Erogazione e revisione del credito: l’attività 
di valutazione ed erogazione del credito di 
Credembanca verso la clientela assume, come 
presupposto tecnico, il giudizio di sintesi della 
rischiosità della controparte, rappresentato  
dal rating;
Pricing: la normativa interna prevede che nella 
determinazione delle condizioni da applicare alla 
clientela per la quale è prevista l’assegnazione del 
rating di controparte sia necessario verificare la 
congruità del prezzo proposto con il rating creditizio 
assegnato alla stessa, avvalendosi di un apposito 
supporto di simulazione per la valutazione del profilo 
di rischio-rendimento (RARORAC) e del capitale 
gestionale assorbito.
Una peculiarità del Gruppo Credem è rappresentata dai 
Magazzini Generali delle Tagliate, società che conferma 
l’impegno nel supportare un prodotto locale d’eccellenza 
e la comunità che lo produce: le “forme” di formaggio 
possono infatti essere utilizzate come collaterale per 
fornire finanziamenti ai produttori e supportarli nelle varie 
fasi del ciclo di produzione e vendita; per sostenere i 
produttori, per la maggior parte cooperative di agricoltori 
che devono sostenere elevati livelli di investimenti 
immobilizzati, anche considerando il lungo periodo di 
stagionatura, il Gruppo fornisce credito assumendo 
in garanzia il prodotto, conservato negli impianti di 
stagionatura di Montecavolo, nel Comune di Quattro 
Castella (RE) e Castelfranco Emilia (MO), ove vengono 
assicurate adeguate condizioni di temperatura, umidità e 
manutenzione. 
120