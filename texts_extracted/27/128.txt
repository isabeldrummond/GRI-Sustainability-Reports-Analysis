GRUPPO CREDEM  DNF 
2018 Introduzione I  Il Cliente I  Le nostre Persone I  L'Ambiente I  La Società
IL NOSTRO CONTRIBUTO  
ALLA PROMOZIONE CULTURALE
 
Dagli inizi degli anni ‘80 il Gruppo conserva ed 
accresce un patrimonio artistico che rappresenta una 
testimonianza della storia, cultura e arte della città di 
Reggio Emilia.
Palazzo Spalletti Trivelli, dimora storica sede della 
Direzione Generale, ospita:
    un sito archeologico di epoca romana, prezioso 
arricchimento alla storia della città e del Palazzo;
    una collezione di pittura antica emiliana dal XVI al XVIII 
secolo e alcune opere d’arte del XIX e XX secolo;
    una raccolta di opere d’arte orientale considerata dagli 
studiosi una delle più importanti collezioni private in 
Italia. 
 
Il presidio e la valorizzazione del patrimonio sono 
storicamente affidati ad un curatore che, in sinergia con la 
Banca e le Società del Gruppo, attiva ogni iniziativa utile a 
favorire la partecipazione degli stakeholder e delle scuole 
del territorio.
Nel 2018 la collezione d’arte Credem è stata 
ulteriormente valorizzata con l’acquisto di due nuovi 
dipinti antichi:
    “Il Cristo scaccia Lucifero”, di scuola emiliana risalente 
alla fine del XVII secolo;
    “Natura morta con funghi ortaggi” di un maestro 
anonimo chiamato convenzionalmente Pittore  
di Rodolfo Lodi, risalente alla seconda metà del XVII 
secolo.
L’adesione all’Associazione Bancaria Italiana (ABI) e in 
particolare al Gruppo di Lavoro Relazioni Culturali, hanno 
dato corso alle seguenti iniziative:
    adesione alla XVII edizione di Invito a Palazzo 
attraverso l’apertura al pubblico di Palazzo Spalletti-
Trivelli, con conseguenti visite guidate estese 
alle collezioni pittoriche e al sito archeologico. 
Nell’occasione è stato presentato al pubblico il dipinto 
“San Giovanni Battista nel deserto” di Bernardino 
Campi (1575), entrato recentemente in collezione;
    Festival della Cultura Creativa, iniziativa promossa 
dall’Associazione di categoria e dalle banche per 
avvicinare alla cultura i giovani di età compresa tra i 
6 e i 13 anni attraverso laboratori, iniziative ed eventi. 
"San Giovanni Battista nel deserto”
di Bernardino Campi (1575), presentato 
al pubblico in occasione della XVII edizione di Invito a Palazzo.
127