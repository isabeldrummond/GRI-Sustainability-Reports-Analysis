EY S.p.A. Tel: +39 051 278311
Via Massimo D'Azeglio, 34 Fax: +39 051 236666
40123 Bologna ey.com
Relazione della società di revisione indipendente sulla dichiarazione
consolidata di carattere non finanziario ai sensi dell’art. 3, c. 10,
D. Lgs. 254/2016 e dell’art. 5 Regolamento Consob adottato con
Delibera n. 20267 del 18 gennaio 2018
Al Consiglio di Amministrazione di
Credito Emiliano S.p.A.
Ai sensi dell’articolo 3, comma 10, del Decreto Legislativo 30 dicembre 2016, n. 254 (di seguito
“Decreto”) e dell’articolo 5 del Regolamento Consob n. 20267/2018, siamo stati incaricati di
effettuare l’esame limitato (“limited assurance engagement”) della dichiarazione consolidata di
carattere non finanziario di Credito Emiliano S.p.A. (di seguito la “Banca”) e sue controllate (di
seguito il “Gruppo” o “Gruppo Credem”) relativa all’esercizio chiuso al 31 dicembre 2018
predisposta ai sensi dell’art. 4 del Decreto, e approvata dal Consiglio di Amministrazione in data
14 marzo 2019 (di seguito “DNF”).
Responsabilità degli amministratori e del collegio sindacale per la DNF
Gli amministratori sono responsabili per la redazione della DNF in conformità a quanto richiesto
dagli articoli 3 e 4 del Decreto e ai “Global Reporting Initiative Sustainability Reporting Standards”
definiti nel 2016 dalGRI -Global Reporting Initiative (di seguito “GRI Standards”), come indicato nel
paragrafo “Nota metodologica” della DNF, da essi individuati come standard di rendicontazione.
Gli amministratori sono altresì responsabili, nei termini previsti dalla legge, per quella parte del
controllo interno da essi ritenuta necessaria al fine di consentire la redazione di una DNF che non
contenga errori significativi dovuti a frodi o a comportamenti o eventi non intenzionali.
Gli amministratori sono responsabili inoltre per l’individuazione del contenuto della DNF,
nell’ambito dei temi menzionati nell’articolo 3, comma 1, del Decreto, tenuto conto delle attività e
delle caratteristiche del Gruppo e nella misura necessaria ad assicurare la comprensione
dell’attività del Gruppo, del suo andamento, dei suoi risultati e dell’impatto dallo stesso prodotti.
Gli amministratori sono infine responsabili per la definizione del modello aziendale di gestione e
organizzazione dell’attività del Gruppo, nonché, con riferimento ai temi individuati e riportati
nella DNF, per le politiche praticate dal Gruppo e per l’individuazione e la gestione dei rischi
generati o subiti dallo stesso.
Il collegio sindacale ha la responsabilità della vigilanza, nei termini previsti dalla legge,
sull'osservanza delle disposizioni stabilite nel Decreto.
EY S.p.A.
Sede Legale: Via Po, 32 - 00198 Roma
Capitale Sociale Euro 2.525.000,00 i.v.
Iscritta alla S.O. del Registro delle Imprese presso la C.C.I.A.A. di Roma
Codice fiscale e numero di iscrizione 00434000584 - numero R.E.A. 250904
P.IVA 00891231003
Iscritta al Registro Revisori Legali al n. 70945 Pubblicato sulla G.U. Suppl. 13 - IV Serie Speciale del 17/2/1998
Iscritta all’Albo Speciale delle società di revisione
Consob al progressivo n. 2 delibera n.10831 del 16/7/1997
A member firm of Ernst & Young Global Limited
145