       
Impatti economici diretti e indiretti 
A livello di impatti economici diretti e indiretti si possono analizzare diverse aree. Di seguito sono 
presentate le differenti aree in relazione all’attività del Gruppo PLT energia. 
 
La Strategia Elettrica Nazionale 2030 
È sempre più chiaro ed evidente che a livello globale stiamo vivendo una fase di transizione 
energetica e mai come in questo periodo, il settore energetico italiano sta vivendo una fase 
ricchissima di novità. 
Il livello di competizione si è alzato tremendamente e non riguarda più solo il classico dualismo tra 
rinnovabili e convenzionale, estendendosi alle singole tecnologie (PV vs Wind, nuovo vs usato), al 
modello di crescita (interna vs esterna) e più in generale al sistema di generazione (centralizzato 
vs distribuito). 
La Strategia Energetica Nazionale è il piano decennale con il quale il Governo italiano intende 
anticipare e gestire il cambiamento del sistema energetico e che nei prossimi anni guiderà tutte le 
scelte dei produttori e consumatori di energia. 
 
Gli Obiettivi della SEN 
La SEN 2017 pone un orizzonte di azioni da conseguire al 2030. Un percorso che è coerente anche 
con  lo  scenario  a  lungo  termine  del  2050  stabilito  dalla  Roadmap  europea  che  prevede  la 
riduzione di almeno l’80% delle emissioni rispetto al 1990. 
Gli obiettivi al 2030 in linea con il Piano dell’Unione dell’Energia sono: 
 
 
migliorare la competitività del Paese, continuando a ridurre il gap di prezzo e di costo 
dell’energia rispetto all’Europa, in un contesto di prezzi internazionali crescenti; 
 
raggiungere in modo sostenibile gli obiettivi ambientali e di decarbonizzazione al 2030 
definiti a livello europeo, in linea con i futuri traguardi stabiliti nella COP21; 
 
continuare a migliorare la sicurezza di approvvigionamento e la flessibilità dei sistemi e 
delle infrastrutture energetiche. 
 
 
 
 
 
 
105 