       
 
11. La strategia aziendale 
 
La strategia di crescita del Gruppo continuerà ad essere guidata dallo sviluppo delle energie 
rinnovabili  e  dalla  diffusione  del  messaggio  green  attraverso  la  nostra  società  di  servizi  PLT 
puregreen S.p.A.  
Il Gruppo punta a portare la capacità installata di propria competenza entro il 2022 ad oltre 360 
MW, con una produzione annua superiore a 700 GWh confidando nella costruzione di nuovi impianti 
eolici  per  una  potenza  complessiva  pari  a  125  MW  tramite  la  partecipazione  alle  procedure 
competitive di aste al ribasso e 25 MW tramite l’installazione di aerogeneratori rigenerati, senza 
ricorso ai meccanismi di incentivazione. 
La transizione energetica in atto sarà affrontata da PLT puregreen S.p.A., che si pone l’obiettivo di 
promuovere soluzioni tecnologiche applicate alla generazione di energia, offrendo alla clientela 
soluzioni di fotovoltaico residenziale da abbinare ai sistemi di accumulo e a sistemi di smart home 
per monitorare e ottimizzare i consumi domestici e servizi legati alla mobilità elettrica.  
I target del piano al 2022 saranno fissati a 100.000 Clienti ripartiti all’80% domestico e 20% piccole-
medie imprese. 
 
 
 
12. Attività del Gruppo  
 
Le principali attività che le società del Gruppo PLT energia svolgono sono le seguenti: 
 
PLT energia S.p.A. 
PLT energia S.p.A. è una holding operativa che, oltre a svolgere l’attività di indirizzo e coordinamento delle 
società controllate ai sensi dell'articolo 2497 e seguenti del codice civile, svolge anche altre attività quali, a 
titolo esemplificativo e non esaustivo: amministrazione, finanza e controllo, risorse umane, acquisti, 
legale/societario, contratti, servizi informatici, servizi di segreteria e quant’altro compatibile con l’attività di 
direzione e coordinamento.  
 
 
 
 
 
 
45 