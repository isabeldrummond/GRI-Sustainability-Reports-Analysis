       
Nota metodologica e processo redazione 
 
Il Bilancio Sociale è lo strumento volontario attraverso il quale PLT energia, holding di partecipazioni 
industriali operante nel settore dell’energia rinnovabile, intende comunicare, all’interno ed all’esterno 
dell’azienda, gli effetti derivanti dalle strategie assunte nell’ambito degli impatti ambientali, sociali 
ed economici. Il bilancio sociale è uno strumento di diagnosi del clima sociale interno all’impresa 
nonché di rendicontazione all’esterno delle attività nell’ambito della sostenibilità. La comunicazione 
esterna ha per PLT energia lo scopo di rendere trasparente le attività del Gruppo e delle società 
che ne fanno parte in materia di responsabilità sociale e di diffondere i principi etici da essa 
sottoscritti. Nel Bilancio Sociale sono contenuti gli obiettivi di miglioramento che il Gruppo intende 
mettere in pratica annualmente, proponendosi un duplice scopo: per la società, di riflettere sul 
percorso svolto e sugli impegni futuri in relazione al rispetto di requisiti di responsabilità sociale, e 
per  le  parti  interessate,  di  comprendere  l’attività  svolta  dall’azienda  e  formulare  proposte  e 
suggerimenti volti al miglioramento continuo del sistema. 
Il  presente  Bilancio  Sociale,  relativo  al  Gruppo  PLT  energia,  è  riferito  al  perimetro  societario 
dell’esercizio 2017. I dati relativi alle società del Gruppo ex-Podini, recentemente acquisite, sono stati 
inseriti a livello di capitale umano, emissioni di CO2 degli impianti, produzione e dati economici.  
Il Bilancio Sociale 2017, al suo secondo anno di pubblicazione, è stato redatto in accordance con il 
Framework GRI Standards 2016 opzione “core”. La prima versione era stata redatta secondo il 
Framework GRI - G4, mentre per l’anno 2017 si è deciso di adottare il Framework aggiornato poiché 
sarà la versione consigliata dal GRI a partire dal 1 agosto 2018. In appendice al Bilancio Sociale è 
possibile visionare il Content Index in cui sono indicati gli indici adottati nella versione più recente e i 
corrispondenti indici della versione GRI - G4.  
Nel redigere il Bilancio Sociale 2017 si è tenuto conto dei seguenti principi nel ciclo del reporting: 
coinvolgimento degli stakeholders, sostenibilità, materialità, completezza, accuratezza, equilibrio, 
trasparenza, comparabilità, affidabilità e tempestività. 
Si segnala che non è stata chiesta l’assurance esterna del Bilancio Sociale 2017.  
Il Bilancio Sociale 2017 è frutto della collaborazione tra le seguenti aree aziendali: QAS, ufficio Risorse 
Umane, ufficio Trading e società di vendita, ufficio Legale nonché l’Ufficio Controllo di Gestione che 
ha coordinato l’intero processo e ha redatto il documento.  
 
 
 
 
 
10 