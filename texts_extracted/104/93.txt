       
PLT puregreen S.p.A. a sostegno del progetto Margherita: una parrucca in dono per tutte le pazienti 
oncologiche in trattamento allo IOR  
PLT puregreen S.p.A. ha partecipato, nel mese di dicembre 2017, alla serata di Gran Gala IOR 
(Istituto Oncologico Romagnolo), in veste di sostenitrice di uno dei servizi più apprezzati dello IOR, Il 
Progetto  Margherita:  tramite  la  collaborazione  di  parrucchieri  volontari  professionisti,  l’Istituto 
Oncologico Romagnolo dona gratuitamente a tutte le pazienti oncologiche in trattamento una 
parrucca, sostenendole in uno dei momenti più difficili della loro vita. 
Il Gran Gala IOR, giunto alla sua IX edizione, è ormai da tempo un momento di condivisione e 
relazione tra l’Istituto Oncologico Romagnolo, il tessuto sociale ed imprenditoriale del territorio e il 
personale medico delle oncologie IOR. 
PLT puregreen S.p.A. non poteva mancare all’appello delle aziende presenti alla serata e tra la 
schiera dei sostenitori. Questo perché, così come ha sempre fatto il Gruppo PLT energia, anche la 
società di vendita pone sempre una particolare attenzione e sensibilità a tematiche sociali e 
benefiche, soprattutto se del territorio emiliano-romagnolo.  
PLT puregreen S.p.A. e Cesena Calcio: insieme anche sotto le feste per sostenere il Progetto 
“Pediatria a Misura di Bambino” dell’Ospedale Bufalini di Cesena 
Il Cesena Calcio, per Natale 2017, ha ideato un’iniziativa coinvolgente ed entusiasmante, al fine di 
sostenere  il  Progetto  “Pediatria  a  Misura  di  Bambino”  dell’Ospedale  Bufalini  di  Cesena.  La 
collaborazione con l’associazione sportiva è nata cinque anni fa e lega le due realtà nell’obiettivo 
comune di aiutare i piccoli pazienti della struttura ospedaliera del territorio.  
PLT puregreen S.p.A., grazie anche alla partnership con l’AC Cesena, ha potuto partecipare in prima 
linea all’iniziativa, diventando l’unico partner del progetto. Il core del progetto consisteva nel dare ai 
tifosi bianconeri una canzone che li accompagnasse nel mese delle feste intrecciando il mondo del 
Cesena Calcio con quello della musica. L’intero ricavato derivante dalla vendita del CD è stato 
devoluto al Progetto “Pediatria a Misura di Bambino” dell’Ospedale Bufalini di Cesena con l’auspicio 
di donare un sorriso e tanta energia a tutti i piccoli pazienti. 
 
 
 
 
 
 
 
 
93 