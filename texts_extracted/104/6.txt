       
Lettera del Presidente agli Stakeholders 
 
Cari Stakeholders, 
 
nel secondo semestre 2017 è stato portato a compimento il piano industriale grazie alla messa in 
esercizio a pieno regime, a test run ultimato, degli impianti eolici di Simeri Crichi e Tursi. 
E’ stata inoltre perfezionata l’acquisizione degli impianti del gruppo Podini per ulteriori 82 MW che 
hanno consentito di chiudere l’esercizio 2017 con una potenza complessiva pari a 216 MW. La 
Società del gruppo PLT puregreen, affacciatasi al mercato retail della vendita di energia elettrica 
alla fine del 2016, ha superato alla fine dell’esercizio 2017 gli obiettivi di acquisizione dei Clienti di ca. 
il 44% rispettando il rapporto tra mercato domestico (80%) e piccole aziende (20%). I progetti 
innovativi offerti alla clientela nel campo della mobilità elettrica, costituiscono un primo passo per 
diventare nei prossimi anni un fornitore completo  di servizi a  valore aggiunto nel solco  della 
promozione e diffusione della cultura green. 
 Le scelte operate negli ultimi anni testimoniano non solo la crescita del gruppo a ritmi sostenuti, 
ma i principali indicatori economici e di redditività dell’esercizio 2017, tutti molto positivi, sono la 
conferma che la fase di consolidamento raggiunta potrà costituire una solida base da cui partire 
per giocare un ruolo sempre più sfidante nel settore. Sono infatti la dimensione raggiunta dal 
Gruppo in termini di generazione elettrica nel settore delle rinnovabili unitamente all’integrazione 
verticale delle attività, dall’up al down stream, i fondamentali per elaborare il prossimo piano 
industriale che andremo a finalizzare nel corso del 2018.  
 
Lo scenario competitivo in cui operiamo è favorevole sia se consideriamo i dati diffusi dal Fondo 
Monetario Internazionale per il 2018, sia se guardiamo ai provvedimenti varati dai diversi paesi, 
nonché dall’Italia, nel settore energetico. Il FMI infatti dà una crescita mondiale del PIL +3,9 % rispetto 
al +3,7 % del 2017 e di particolare rilevanza sottolineare che la crescita è indistinta ovvero non vi 
sono aree di crisi. L’orientamento alla crescita in Europa prosegue e il FMI ha rivisto al rialzo le stime 
rispetto al 2017, con outlook ancora positivi e in miglioramento per le economie cd. core. 
L’Italia con una previsione pur positiva dell’1,4% resta il vagone più lento. Le cause sono da attribuire 
all’elevato debito pubblico e al rapporto debito/PIL (131,6% nel 2017), anche se in calo rispetto al 
2016, che non consentono di attivare investimenti pubblici e anche privati, ridotti significativamente 
nel periodo 2008-2016. 
Le imprese italiane, generalmente poco patrimonializzate in un mercato borsistico che rimane 
 
 
 
 
 
6 