       
meno sviluppato dei competitors europei, dovranno confrontarsi con la necessità di diminuire la 
loro dipendenza dal debito bancario. Infatti, pur riducendosi tale dipendenza negli ultimi anni, il 
sistema finanziario rimane banco centrico e le banche adottano criteri sempre più stringenti per 
l’erogazione del credito, costrette da sofferenze ancora elevate e superiori alla media europea, un 
ROE non sufficiente per remunerare adeguatamente il capitale di rischio e infine l’inasprimento 
della normativa (Basilea 3) che pone ulteriori vincoli strutturali al flusso di credito. Il tessuto delle 
imprese Italiane è mediamente di piccole dimensioni e se da un lato questo è un vantaggio per la 
maggior diversificazione del rischio, dall’altro le piccole dimensioni non favoriscono gli investimenti 
che sono decrescenti con il diminuire della dimensione aziendale. 
A  chiusura  di  questo  quadro  generale,  possiamo  affermare  di  poter  guardare  al  futuro  con 
ottimismo perché la ripresa anche in Italia è palpabile e i risultati lo testimoniano sia in termini di 
surplus manifatturiero sia per competitività in molti settori. Le misure fiscali favorevoli all’innovazione 
genereranno investimenti e aumenteranno il grado di competitività delle imprese italiane. 
Per quanto attiene il settore energetico con D.M. del Ministero dello Sviluppo Economico e del 
Ministero dell'Ambiente e della Tutela del Territorio e del Mare, è stata adottata la SEN (Strategia 
Energetica Nazionale) 2017, il piano decennale del Governo italiano per anticipare e gestire il 
cambiamento del sistema energetico. 
L'Italia, come noto, ha raggiunto in anticipo gli obiettivi europei - con una penetrazione di rinnovabili 
del 17,5% sui consumi complessivi al 2015 rispetto al target del 2020 di 17% - e sono stati compiuti 
importanti progressi tecnologici che offrono nuove possibilità di conciliare contenimento dei prezzi 
dell’energia e sostenibilità. 
La SEN si pone l’obiettivo di rendere il sistema energetico nazionale più competitivo, continuando a 
ridurre il gap di prezzo e di costo dell’energia rispetto all’Europa, ovvero raggiungere gli obiettivi 
ambientali e di decarbonizzazione definiti a livello europeo, in linea con i futuri traguardi stabiliti 
nella  COP21  e  sicuro  in  termini  di  sicurezza  di  approvvigionamento  rafforzando  l’indipendenza 
energetica dell’Italia. 
Fra i target quantitativi previsti dalla SEN quelli che riguardano il settore delle rinnovabili sono di 
raggiungere il 28% di rinnovabili sui consumi complessivi al 2030 rispetto al 17,5% del 2015, distribuite 
nel consumo elettrico per il 55% al 2030 rispetto al 33,5% del 2015, negli usi termici per il 30% al 2030 
rispetto al 19,2% del 2015 e nei trasporti per il 21% al 2030 rispetto al 6,4% del 2015. 
Altro importante obiettivo riguarda la riduzione del differenziale di prezzo dell’energia: contenere il 
gap di costo tra il gas italiano e quello del nord Europa (nel 2016 pari a circa 2 €/MWh) e quello sui 
prezzi dell'elettricità rispetto alla media UE (pari a circa 35 €/MWh nel 2015 per la famiglia media e 
 
 
 
 
 
7 