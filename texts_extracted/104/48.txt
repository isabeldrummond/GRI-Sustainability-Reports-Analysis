       
 
13. Il settore dell’energia rinnovabile 
 
Il Contesto Globale 
Il cambiamento climatico è divenuto parte centrale del contesto energetico mondiale. L’Accordo di 
Parigi del dicembre 2015 definisce un piano d’azione per limitare il riscaldamento terrestre al di 
sotto dei 2 ºC, segnando un passo fondamentale verso la decarbonizzazione. L’Agenda 2030 delle 
Nazioni Unite per lo sviluppo sostenibile prefigura un nuovo sistema di governance mondiale per 
influenzare le politiche di sviluppo attraverso la lotta ai cambiamenti climatici e l’accesso all’energia 
pulita. 
La domanda di energia globale è stimata in crescita (+18% al 2030) anche se a un tasso in 
decelerazione (negli ultimi 15 anni + 36%). Il mix di energia primaria è in forte evoluzione: 
 
 
rinnovabili e nucleare: +2,5% entro il 2030; la continua riduzione dei costi delle rinnovabili nel 
settore elettrico e dei sistemi di accumulo, insieme all’adeguamento delle reti, sosterrà la 
loro continua diffusione; 
 
gas: +1,5% entro il 2030; la crescita è spinta dall’ampia domanda in Cina e Medio Oriente; il 
mercato  mondiale  GNL  diventerà  sempre  più  “liquido”,  con  un  raddoppio  dei  volumi 
scambiati entro il 2040 e con possibili effetti al ribasso sui prezzi; 
 
petrolio e carbone in riduzione: cala la produzione di petrolio e la domanda di carbone (-
40% in UE e -30% in USA nel 2030) elettrificazione della domanda: l’elettricità soddisferà il 21% 
dei consumi finali al 2030. 
L’efficienza energetica avrà sempre più un ruolo chiave: 
 
nel 2015, nonostante il basso costo dell’energia, l’intensità energetica globale è migliorata 
dell’1,8% (circa il doppio della media dell’ultimo decennio), contribuendo positivamente alla 
riduzione della crescita di emissioni di CO2; 
 
la crescita delle fonti rinnovabili elettriche comporterà un incremento degli investimenti in 
infrastrutture elettriche flessibili per garantire qualità, adeguatezza e sicurezza dei sistemi 
elettrici. 
 
 
 
 
 
48 