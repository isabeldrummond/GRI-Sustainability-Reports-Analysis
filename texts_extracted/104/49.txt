       
Il Contesto Europeo 
Nel 2011 la Comunicazione della Commissione europea sulla Roadmap di decarbonizzazione ha 
stabilito di ridurre le emissioni di gas serra di almeno 80% entro il 2050 rispetto ai livelli del 1990, per 
garantire competitività e crescita economica nella transizione energetica e rispettare gli impegni di 
Kyoto. 
Nel 2016 è stato presentato dalla Commissione il Clean Energy Package che contiene le proposte 
legislative per lo sviluppo delle fonti rinnovabili e del mercato elettrico, la crescita dell’efficienza 
energetica, la definizione della governance dell’Unione, dell’Energia, con obiettivi al 2030: 
 
 
quota rinnovabili pari al 27% dei consumi energetici a livello UE; 
 
riduzione del 30% dei consumi energetici (primari e finali) a livello UE. 
La SEN 2017 sarà integrata nel piano Energia e Clima che l’Italia dovrà inviare entro il 2018 alla 
Commissione Europea come proprio contributo al raggiungimento degli obiettivi comuni europei. 
 
Il punto di partenza per l’Italia 
In un contesto internazionale segnato da un rafforzamento dell’attività economica mondiale e da 
bassi prezzi delle materie prime, nel 2016 l’Italia ha proseguito il suo percorso di rafforzamento della 
sostenibilità ambientale, della riduzione delle emissioni dei gas ad effetto serra, dell’efficienza e 
della sicurezza del proprio sistema energetico. 
I risultati raggiunti: 
 
 
le fonti rinnovabili hanno coperto il 17,5% dei consumi finali lordi di energia; 
 
prosegue il miglioramento dell’efficienza energetica: l’intensità energetica del PIL è scesa del 
4,3% rispetto al 2012; 
 
continua la riduzione della dipendenza del nostro Paese dalle fonti di approvvigionamento 
estere: riduzione di 7 punti percentuali dell’import energetico rispetto al 2010;  
 
rimane un divario in termini di costi energetici con l’UE che svantaggia il nostro Paese. 
 
 
 
 
 
 
49 