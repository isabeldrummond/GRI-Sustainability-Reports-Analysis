       
Indagine “PMI sostenibili in Piazza Affari” 
Plus24 e l’Ufficio Studi&Analisi del Sole24Ore nel 2017 hanno mappato per la prima volta le Pmi di 
Piazza Affari (indici Aim, Star e Midex) sui temi della sostenibilità. Su 187 aziende contattate, hanno 
risposto in 66 al questionario relativo ad ambiente, sociale, governance, prodotti e controversie. PLT 
energia ha partecipato al sondaggio in quanto quotata sul mercato Aim e ha risposto tenendo 
conto del Bilancio Sociale 2016 e delle pratiche nell’ambito della sostenibilità adottate all’interno del 
Gruppo.  
È la prima volta che le PMI quotate sono monitorate sul versante della responsabilità sociale e le 
risposte date hanno fatto emergere che sono tutt‘altro che a digiuno di queste tematiche: il 64% 
delle aziende ha una policy ambientale e nel 34% dei casi, questo documento è firmato dal 
consiglio d`amministrazione o dall`amministratore delegato. Fra le specifiche dell`ambito «green» il 
37% si è impegnato a ridurre le emissioni (Green House Gas); il 34% intende usare fonti di energia 
rinnovabile mentre il 55% gestisce in modo efficiente le risorse naturali garantendo una riduzione 
dei consumi. Dalla ricerca è emerso che il 40% delle aziende (tra cui il Gruppo PLT energia) 
redigono  un  Bilancio  Sociale  e  il  34%  utilizza  lo  standard  GRI.          
Da sottolineare inoltre che, oltre alla policy, nella ricerca sono stati esaminati anche i programmi di 
gestione, una sorta di tabella di marcia delle aziende per ridurre per esempio il consumo d‘acqua 
(hanno risposto sì il 36%) o per gestire in modo efficiente sostanze pericolose (46%). La ricerca ha 
poi scandagliato la sostenibilità dei prodotti delle aziende e le controversie in cui sono coinvolte. 
Soltanto il 21% per esempio imballa i prodotti con materiali ecocompatibili. Nel sociale le PMI sono 
preparate e intendono eliminare la discriminazione sul luogo di lavoro e garantire pari opportunità. 
La governance è la sezione più monitorata dai gestori sostenibili. Molte normative sono obbligatorie 
per le aziende quotate ma, per esempio, in tema di whistleblowing ben il 43% ha risposto in modo 
positivo  all‘esistenza  di  una  tale  procedura  visto  che  la  legge  in  tema  di  segnalazione  anti-
corruzione è stata approvata per le società private a metà novembre. 
Carta degli impegni “Sustainable Development Goals” 
L’Agenda 2030 per lo Sviluppo Sostenibile è un programma d’azione per le persone, il pianeta e la 
prosperità sottoscritto nel settembre 2015 dai governi dei 193 Paesi membri dell’ONU. Essa ingloba 17 
Obiettivi  per  lo  Sviluppo  Sostenibile  -  Sustainable  Development  Goals,  SDGs  -  in  un  grande 
programma d’azione per un totale di 169 ‘target’. PLT energia ha di seguito rappresentato alcuni 
degli obiettivi dell’ONU su cui l’intero gruppo si è impegnato attivamente durante l’anno 2017.  
 
 
 
 
 
14 