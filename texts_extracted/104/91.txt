       
L’informazione, formazione ed addestramento sono attività svolte dal Servizio di Prevenzione e 
Protezione, dai Preposti e dal Datore di Lavoro internamente all’azienda, le tematiche affrontare 
riguardano  il  primo  ingresso  in  azienda,    rischi  specifici,  procedure  e/o  istruzioni  operative, 
aggiornamenti normativi e procedurali, attività in cantiere, ed altri aspetti ritenuti significativi per la 
tutela della salute e sicurezza dei lavoratori. 
 
 
 
28. Rapporti con la Comunità 
 
PLT energia S.p.A. ha come punto di riferimento del proprio business la cura delle relazioni con le 
comunità che sono a stretto contatto con gli impianti e vicine alle sedi di attività. 
L’azienda opera in modo trasparente e punta a fornire le informazioni in modo accessibile alle 
comunità.  Considerando  le  procedure  e  le  politiche  nell’ambito  dell’anticorruzione,  PLT  energia 
persegue l’obiettivo della massima integrità e correttezza nei rapporti, anche contrattuali, con le 
istituzioni pubbliche e, in generale, con la Pubblica Amministrazione. Al fine di garantire la massima 
chiarezza nei rapporti istituzionali, il Gruppo si impegna a condurre con la massima diligenza tutte 
le attività relative all’eventuale richiesta e/o gestione di erogazioni pubbliche, nonché tutte le attività 
relative  alla  partecipazione  a  bandi  di  gara  per  appalto  di  lavori  pubblici,  forniture,  servizi, 
progettazione, ecc. I rapporti con interlocutori istituzionali e con la Pubblica Amministrazione sono 
mantenuti esclusivamente tramite l’Organo Amministrativo o tramite soggetti a ciò espressamente 
autorizzati e delegati dall’Organo Amministrativo. In particolare, il Gruppo si adegua alla normativa 
vigente in materia di anticorruzione e proibisce tutte le pratiche di corruzione, favori illegittimi, 
comportamenti collusivi, sollecitazioni, dirette e/o attraverso terzi, di vantaggi personali e di carriera 
per sé o per altri. 
Il  Gruppo  PLT  energia  riconosce  che  una  concorrenza  corretta  e  leale  costituisce  elemento 
fondamentale per lo sviluppo dell’impresa e del mercato e gestisce le proprie attività promuovendo 
una  competizione  basata  sulla  qualità,  la  performance e  l’innovazione.  I  collaboratori  devono 
astenersi da pratiche commerciali scorrette e, in nessun modo, la convinzione di agire a vantaggio 
del Gruppo può giustificare l’adozione di comportamenti in contrasto con i principi e le prescrizioni 
del Codice Etico. 
 
 
 
 
 
91 