       
 
 
21. Impatti ambientali delle diverse fonti rinnovabili 
 
Settore eolico e minieolico  
L’eolico, essendo una valida risposta alle gravi minacce ambientali dovute alle emissioni di gas 
serra in atmosfera causate dall’approvvigionamento energetico da fonti fossili, promuove la tutela 
della biodiversità e la salvaguardia degli habitat naturali e delle popolazioni floro-faunistiche a 
macro scala.  
Occorre  comunque  pianificare  le  istallazioni  degli  aerogeneratori  in  modo  da  evitare  possibili 
ripercussioni sull’ambiente circostante e sulla biodiversità a scala regionale e locale. Negli studi di 
impatto  ambientale  si  fa  riferimento  alle  diverse  fase  di  vita:  la  costruzione,  l’esercizio  e  la 
dismissione. Gli aspetti ambientali diretti cui prestare particolare attenzione nella valutazione sono: 
interferenza  con il patrimonio  naturale e paesistico-ambientale, occupazione  e uso  del  suolo, 
emissioni  in  atmosfera,  interferenza  con  corpi  idrici  e  assetto  idrogeologico,  interferenza  con 
l’habitat,  interferenza  con  il  paesaggio,  emissioni  di  rumore  e  vibrazioni,  emissione  di  campi 
elettromagnetici.  Gli  aspetti  ambientali  indiretti  da  considerarsi  sono  invece:  interferenza  sulla 
comunicazione radio e TV, interferenza con la viabilità, interferenza con l’attività socio economica. 
Dopo aver identificato gli impatti, sono adottate le opportune azioni di mitigazione. In linea generale, 
gli unici impatti significativi da considerarsi per gli impianti eolici, sono l’impatto visivo e quello 
generato sull’avifauna.  
Per lo smaltimento degli impianti eolici è interessante valutare due aspetti sostanziali, la quota 
parte di CO2 prodotta nell’intero ciclo di vita e l’energy pay back time (EPBT), in altre parole il tempo 
necessario  a  raggiungere  il  pareggio  tra  energia  spesa  per  le  fasi  di  estrazione,  produzione, 
progettazione,  trasporto,  installazione,  futuro  smantellamento  e  riciclaggio  dell’opera  e  quella 
prodotta in fase di esercizio (fonte ANEV). La fase di dimissione prevede lo smontaggio degli 
elementi elettromeccanici e impiantistici mentre le strutture edili e civili possono essere destinate 
ad altri usi pubblici. Sempre durante questa fase si prevedono il ripristino dei siti ed eventuali 
inerbimenti delle superfici. 
 
 
 
 
 
 
 
 
69 