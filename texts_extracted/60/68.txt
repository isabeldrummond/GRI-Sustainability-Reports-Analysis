69
L’attivazione degli impianti di videosorveglianza e antintrusione in tutte le località di servizio 
fanno parte della strategia preventiva di FERROVIENORD contro gli atti di vandalismo.
Per  prevenire  il  fenomeno  sono  in  fase  di  studio  alcuni  progetti  come  l’installazione di 
telecamere “intelligenti” e l’utilizzo di prodotti e materiali antigraffito da applicare sulle superfici 
vandalizzabili. 
Oltre 250 eventi vandalici registrati ogni anno all’interno delle stazioni FERROvIENORD,  
per oltre € 150.000 di spesa sostenuta per la messa in sicurezza e la riparazione immediata 
da parte delle squadre di manutenzione.
Oltre 90 interventi per la rimozione delle siringhe all’interno della stazioni FERROvIENORD, 
per una spesa di quasi € 10.000. 
Il tema è molto sentito anche per Trenord e, tramite l’apposita funzione preposta 
alla “Pulizia e Decoro”, è impegnata ad assicurare la rimozione dei graffiti esterni 
(oltre 163 mila mq cancellati nel 2017), l’efficienza delle toilette e la sostituzione 
di tutti gli accessori violati.
Quasi 10 mila gli atti di vandalismo registrati sui treni (27 eventi in media al giorno), in 
aumento del 38% rispetto al 2016.
Il  numero  dei  controlli  di  pulizia  è  aumentato  del  20%  ed  è  stato  efficientato  il 
funzionamento delle toilette, passando dall’88 al 94% per le flotte TSR e vivalto.
Sul fronte della sicurezza la Società ha messo a punto un action plan di 18 azioni per la gestione 
del tema, che riguardano:
• sviluppo dell’APP Focal Point Security in dotazione al personale di bordo;
• chiusura delle vetture di coda e riduzioni delle composizioni dei passanti sulle direttrici 
critiche nelle ore serali;
• istituzione della carrozza centrale “Safe & Quiet on Board” presente su 83 treni;
• implementazione della nuova procedura per la “Prevenzione e Gestione delle aggressioni al 
personale Front Line” e percorsi di formazione per il personale a diretto contatto con i clienti;
• presidio, a bordo dei treni, di Guardie Particolari Giurate (GPG);
• chiusura dei tornelli delle principali stazioni del Passante Ferroviario;
• coinvolgimento territoriale delle Forze dell’Ordine.
Le velostazioni, posizionate nei pressi delle stazioni, sono spazi soggetti ad alto 
rischio di vandalismo e per garantire la sicurezza sia delle biciclette sia dei clienti 
sono realizzate nel rispetto delle misure di sicurezza prescritte dal Piano Regionale 
della Mobilità Ciclistica (PRMC) che prevedono: 
• sistema di videosorveglianza (con un sistema di monitoraggio h24 da remoto);
• sistemi di chiusura con serratura elettrica;
• accesso tramite badge (es. tramite le tessere “IO vIAGGIO”, “ITINERO e le tessere comunali);
• sistema interno di help point collegato alla centrale operativa;
• rastrelliere con la possibilità di legare il telaio della bici.
Infine, è stato progettato un prototipo di servizio igienico presso la stazione di Como Camerlata 
dotato di un sistema di videosorveglianza esterna, di un help point (interno ed esterno) e di un 
sistema di accesso tramite tessere viaggio che garantisce un autoidentificazione dei clienti. 