106
Al fine di ridurre le emissioni in atmosfera, Trenord sviluppa piani di manutenzione 
del materiale rotabile, effettua controlli periodici sul materiale diesel e prove di 
combustione sulle centrali termiche. 
Infine, per sensibilizzare i propri utenti e promuovere il minor impatto ambientale 
nella scelta del mezzo di trasporto, ha creato l’iniziativa GREEN TRAIN in collaborazione con 
LifeGate. Il progetto ha l’obiettivo di consentire al viaggiatore di quantificare, tramite una 
semplice comparazione auto-treno, il risparmio di gas serra generato dal proprio tragitto. 
Presso gli impianti della rete gestiti da FERROVIENORD le sostanze lesive per 
l’ozono  sono  riscontrabili  esclusivamente  all’interno  degli  impianti  di 
condizionamento (CFC, halon) di piccole dimensioni che contengono mediamente 2,1 
kg di gas refrigerante e sono attualmente installati sul ramo Milano (n.352) e sul 
ramo Iseo (n.59). 
In questo ambito, FNM Autoservizi interviene con interventi di rinnovamento del 
parco autobus con mezzi dotati di filtri antiparticolato e piani di manutenzione 
periodica degli automezzi. 
Questi interventi consentono di ridurre le altre emissioni dei gas HC, CO, NOx e PT 
legate agli scarichi. 
ALTRE EMISSIONI DI GAS [T] 2017 2016 VARIAZIONE
HC  6,4  8,5  -25%
CO  30,7  29,3  5%
NOX  50,7  82,8  -39%
PT  0,7 1,3 -44%
HC: idrocarburi incombusti, composti chimici che non hanno subito compiutamente il processo di combustione;
CO: monossido di carbonio, prodotto in combustioni a difetto di aria;
NOx: miscela costituita per il 98 % da NO e per il 2 % da NO2 derivante dai processi di combustione;
PT: particolato, sostanze disperse in aria, rappresentano l’inquinante a maggior impatto nelle aree urbane.
Emissioni dei gas HC, CO, NOx e PT del parco mezzi di FNM Autoservizi
 
La sostanziale riduzione registrata è riconducibile a un maggiore utilizzo di autobus EURO 6 a 
discapito di mezzi maggiormente inquinanti e a una riduzione di circa il 2,5% dei km percorsi. 
Inoltre, sono continuate le sessioni formative volte all’informazione del personale conducente 
riguardanti le tematiche di inquinamento ambientale e guida ecologica.
N. 115 dipendenti coinvolti in 18 giornate di sessioni formative di 4h
Nel  2017,  E-Vai  ha  rinnovato  il  contratto  con  l’azienda  multiservizi  A2A  per 
l’approvvigionamento di energia elettrica per le colonnine di ricarica dei propri 
veicoli. In particolare, il contratto assicura che il 100% dell’energia elettrica fornita 
è certificata proveniente da fonti rinnovabili. 
Inoltre, A2A è in possesso della certificazione ISO 50001 la quale stabilisce una serie di requisiti 
per l’attuazione di politiche energetiche come l’adozione di misure per ridurre e controllare il 
consumo energetico, verificare il risparmio e pianificare interventi migliorativi.