5
La periodicità di questa pubblicazione è impostata secondo una frequenza annuale, ai sensi delle 
disposizioni del D.Lgs. 254/2016. Per ogni informazione relativa alla Dichiarazione Consolidata di 
Carattere Non Finanziario è possibile scrivere a csr-sostenibilita@fnmgroup.it. Il documento è 
disponibile anche sul sito web del Gruppo FNM www.fnmgroup.it.
La  DNF  è  stata  presentata  all’esame  e  alla  valutazione  del  Comitato  CSR  il  29/03/2018  e, 
successivamente, approvata dal Consiglio di Amministrazione di FNM S.p.A. congiuntamente al 
Bilancio Consolidato in data 04/04/2018.
Il processo di raccolta ed elaborazione dei dati e delle informazioni è stato gestito dalla funzione 
CSR-Sostenibilità di FNM S.p.A. mediante la predisposizione di schede di raccolta dati, inviate ai 
responsabili delle funzioni aziendali coinvolte e rientranti nel perimetro di riferimento. La funzione si è 
altresì occupata del coordinamento di tutte le attività volte alla redazione della DNF con il supporto 
del Comitato di Indirizzo Bilancio di Sostenibilità4.
Il  soggetto  designato  abilitato  allo  svolgimento  della  revisione  legale  della  presente  DNF  è 
PriceWaterhouseCoopers S.p.A. che esprime, con apposita relazione distinta, un’attestazione circa la 
conformità delle informazioni fornite ai sensi dell’art.3, comma 10, del D.Lgs. 254/2016. 
Il Gruppo FNM ha previsto un percorso di miglioramento continuo relativo agli ambiti di sostenibilità 
e ha tradotto il proprio impegno concreto all’interno del Piano di Sostenibilità 2020, approvato dal 
Comitato CSR e dal Consiglio d’Amministrazione di FNM S.p.A. il 15 giugno 2017. Il documento è stato 
elaborato a partire dal Piano Strategico 2016-2020 del Gruppo e considerando, come linee guida, i 17 
Sustainable Development Goals (SDGs) delle Nazioni Unite. Sulla base di questi sono stati selezionati 
i 10 SDGs più rilevanti all’intero della catena del valore del Gruppo e, attraverso un confronto con il 
top management, sono stati individuati ed elaborati i 4 Goal (Pilastri) per la definizione della Strategia 
di Sostenibilità, declinati a loro volta in oltre 10 obiettivi, oltre 40 azioni e oltre 50 specifici target di 
sostenibilità al 2020. Il Piano di Sostenibilità sarà oggetto di revisione annuale.
Per quanto riguarda, invece, gli ambiti previsti dal D.Lgs. 254/2016 a cui il Gruppo FNM deve attenersi, 
è riportata di seguito una sintesi delle progettualità pianificate per ciascuna area:
Ambiente
Il Gruppo FNM è impegnato nella ricerca costante di soluzioni volte a garantire un utilizzo 
responsabile delle risorse naturali, l’efficientamento dei consumi energetici, la gestione delle emissioni 
in atmosfera e la salvaguardia della biodiversità. Per questa ragione si prevede l’attuazione della 
seguente progettualità prevista dal Piano di Sostenibilità 2020, volta a contribuire positivamente alla 
protezione e alla salvaguardia dell’ambiente:
I.  Progressiva implementazione di progetti di efficientamento energetico e riduzione dei consumi 
attraverso la sostituzione dei sistemi di illuminazione e riscaldamento con impianti maggiormente 
performanti;
II.  Progressiva attuazione di una strategia volta a favorire l’uso efficiente delle risorse e la gestione 
responsabile dei rifiuti;
III.  Progressivo inserimento nei bandi di gara di criteri di sostenibilità ambientale per l’acquisto di 
materiale rotabile su ferro e di prescrizioni per limitare il rumore legato alle attività di cantiere;
Iv.  Riduzione delle emissioni di CO2 prodotte dai mezzi d’opera;
v.  Definizione e approvazione di Linee Guida per acquisti sostenibili;
vI.  Progressivi interventi di tutela della biodiversità con progetti per gli attraversamenti protetti 
della fauna.
4 Il Comitato di Indirizzo Bilancio di Sostenibilità guidato dalla funzione CSR-Sostenibilità è composto dai membri del Comitato 
CSR e da un rappresentante di ognuna delle seguenti aree di FNM S.p.A: Acquisti, Affari Societari Legali e Regolatori, 
Amministrazione e Finanza, Internal Audit e Risk Management, Pianificazione Strategica, Risorse Umane e da un rappresentante 
di ciascuna delle seguenti Società del Gruppo, FERROVIENORD, FNM Autoservizi, NORD_ING, E-Vai e Trenord.