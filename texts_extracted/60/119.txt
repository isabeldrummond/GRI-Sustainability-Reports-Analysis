120
Promozione del territorio e delle sue risorse
Il  territorio  lombardo  rappresenta  una  realtà  ricca  di  peculiarità  e  caratterizzata  da  una 
vocazione turistica di eccellenza. Infatti, molte località interessate dalla rete ferroviaria gestita 
da FERROvIENORD e dal servizio di trasporto gestito da Trenord, rappresentano attrattive 
mete turistiche per le loro risorse naturali e paesaggistiche, in grado di muovere un numero 
consistente di viaggiatori. In questo ambito, l’impegno è quello di farsi promotore del servizio 
ferroviario come mezzo di mobilità sostenibile per raggiungere località turistiche durante tutto 
l’arco dell’anno.
Trenord ha attivato collaborazioni con partner esterni per offrire nuove opportunità di acquisto 
all’interno dell’offerta Discovery Train organizzata in quattro pacchetti: Natura e Laghi, Città 
d’Arte, Benessere e Divertimento. Il pacchetto, da quest’anno si è arricchito con altre 2 proposte: 
I Treni della Neve (in inverno) e Train&Bike (durante il periodo estivo).
Durante l’estate 2017 è stata registrata una forte affluenza turistica sui treni Trenord 
verso le località del lago di Como: circa 270.000 passeggeri su Lecco e circa 200.000 su 
Como. Le proposte integrate Girolario (treno + battello), Tesori del lago di Como (treno + 
battello + visita a Villa Balbianello e Villa Carlotta) e Tesori del lago Family hanno registrato 
rispettivamente un incremento del +127%, +310% e +145% rispetto al 2016.
In aggiunta, la Business Unit Free Time di Trenord si è occupa anche di rispondere alle esigenze 
di mobilità nell’ambito di grandi eventi di rilevanza nazionale e internazionale, tra cui:
• la visita pontificale di Papa Francesco a Milano che ha movimentato circa 200.000 fedeli sui 
treni Trenord nell’area di Milano e Monza; 
• i concerti iDays, durante i quali i Green Day, Radiohead, Linkin Park e Justin Bieber hanno 
attirato circa 200.000 persone grazie ai treni notturni;
• il GP di Monza per il quale sono stati trasportati cica 17.000 Clienti. 
La grande novità del 2017 ha riguardato l’offerta dedicata alle scuole (Campus Trenord) che ha 
registrato un aumento del 10% delle adesioni rispetto al 2016.
PATTO D’INTESA PER LA MOBILITÀ SOSTENIBILE
Nel 2017, ogni giorno, 200.000 Clienti hanno viaggiato con Trenord per motivi non legati al 
lavoro, con un incremento del 14% negli ultimi tre anni, realizzando 50 milioni di viaggi ogni 
anno per turismo e svago. Si tratta di tendenze che Trenord vuole valorizzare, dando vita 
in Lombardia a un progetto di turismo sostenibile integrato con il territorio. Per questo 
motivo, nel mese di novembre è stata firmata una lettera d’intenti per la promozione 
turistica congiunta tra Trenord, Regione Lombardia, Unioncamere Lombardia, SEA, e Fiera 
Milano che prevede l’avvio di un programma di iniziative coordinate che punteranno a 
mettere a sistema i differenti driver di sviluppo del settore del commercio e del turismo per 
aumentare l’attrattività della Regione. 