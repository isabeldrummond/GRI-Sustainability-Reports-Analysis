74
Per offrire servizi sempre più innovativi all’utenza, nel 2016 è stato attivato il progetto pilota per 
l’installazione delle macchine distributrici Locker INPOST: appositi armadietti posti all’interno della 
stazione, in cui è possibile custodire e ritirare gli acquisti effettuati online. Al 31 dicembre i Locker 
sono presenti nelle stazioni di Milano Cadorna, Milano Domodossola e Milano Bovisa, Como Nord 
Lago, Varese Nord e Como Borghi. 
Il cliente per accedere al servizio è identificato attraverso le proprie generalità e il proprio cellulare/
mail, necessari per ricevere la chiave d’accesso ai “lockers”. Inoltre, per maggior sicurezza i lockers 
sono dotati di telecamere che registrano le attività di recapito e prelievo del pacco presso il terminale.
FERROVIENORD esegue un costante monitoraggio dello stato degli 
impianti,  anche  tramite  schede  di  valutazione  per  individuare 
interventi  straordinari  di  manutenzione,  in  aggiunta  a  quelli 
normalmente previsti. Sono iniziati i lavori per la realizzazione della 
prima Carta dei Servizi per il 2018.
In relazione al servizio di trasporto, ogni anno Trenord misura la soddisfazione dei 
suoi clienti attraverso analisi di Customer satisfaction (a cadenza semestrale) o 
tramite rilevazioni “Mistery Client”. Dall’ultima rilevazione di novembre 2017 è 
emerso che l’83% dei Clienti risulta essere complessivamente soddisfatto del 
servizio offerto (+3,1% rispetto al 2016).  Le aree che presentano un grado di 
soddisfazione maggiore sono quelle relative all’offerta ferroviaria e all’accessibilità del servizio.
7,1 6,6 6,2
OFFERTA FERROVIARIA INFORMAZIONI SICUREZZA
7,1 6,3 6,2
ACCESSIBILITÀ COMFORT TEMPO DI VIAGGIO
6,7
ATTENZIONE AL CLIENTE
Risultati indagine Customer Satisfaction16 2017 realizzata da Trenord su una scala da 1 a 10
Inoltre, è emerso come il treno, oltre a ridurre la durata dello spostamento rispetto al veicolo 
privato, permette di ottimizzare il tempo, rendendo possibile lo svolgimento di altre attività 
durante il viaggio.
LA SPESA SI FA ONLINE SUL TRENO
Grazie alla partnership con Supermercato24 le stazioni e i treni diventano luoghi in grado 
di offrire una serie di servizi complementari al viaggio e, in questo caso, la possibilità per il 
cliente viaggiatore di ordinare la spesa online durante il viaggio e farla arrivare direttamente 
a casa o in ufficio. L’innovativo servizio per i Clienti, che ogni giorno si muovono sui treni 
lombardi, aggiunge nuove opportunità a quell’ecosistema dei servizi che sempre più devono 
affiancare l’esperienza quotidiana di viaggio, riconoscendo le esigenze esigenze di innovazione 
dei viaggiatori sempre più digitali ed esigenti.
16  Rilevazioni di Customer Satisfaction di novembre 2016, valutazioni espresse su una scala da 1 (poco soddisfatto) a 10 (molto 
soddisfatto).