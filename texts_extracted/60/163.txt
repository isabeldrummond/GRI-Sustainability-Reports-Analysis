164
Composizione della flotta 
La flotta è costituita da 2 locomotive elettriche e da 8 macchine da manovra. Per 
quanto concerne gli acquisti strategici, le procedure di acquisto di LocoItalia sono svolte 
in accordo con le Policy del Gruppo FNM S.p.A. al fine di mantenere la massima 
trasparenza e tracciabilità del processo di acquisizione. I fornitori selezionati adottano 
modelli di Corporate Social Responsibility e di gestione ambientale in accordo con le best 
practice comunitarie.
AMMODERNAMENTO DELLA FLOTTA
Per l’anno 2018 sono previste attività di investimento che avranno, quindi,  impatti sul 
bilancio a partire dal 2019. Per quanto riguarda gli investimenti futuri, essendo LocoItalia 
un’impresa che lavora ed agisce in regime privato e di concorrenza, non dipenderanno da 
alcun contributo ricevuto dalla Pubblica Amministrazione.
Infrastrutture e sistemi di trasporto
Il 2017 rappresenta l’anno di costituzione della Società, per cui le maggiori attività 
svolte sono state di tipo decisionale, in un’ottica di sviluppo del business. Sono stati 
infatti approvati nel corso dell’anno investimenti per l’adeguamento tecnologico dei 
locomotori con la normativa in vigore, a partire dal 2018, e definiti accantonamenti 
per le future revisioni delle locomotive elettriche.  
Responsabilità verso le persone
Locoitalia conta 1 dipendente diretto in quanto la grande maggioranza delle funzioni 
aziendali sono fornite in Service dai vari azionisti, principalmente dal Gruppo FNM.  In 
ottica di crescita del business è prevista, nel 2018, l’assunzione di un altro dipendente 
con conseguente formazione tecnico manageriale. La Società ritiene di fondamentale 
importanza supportare la crescita del capitale umano tramite l’inserimento di giovani figure 
professionali, supportando il loro percorso di studi mediante affiancamento per tesi di laurea e 
progetti di ricerca.
Responsabilità verso l’ambiente e il territorio
L’impatto ambientale delle attività svolte da LocoItalia, in quanto Società di asset 
management, è limitato ed è principalmente dovuto alle caratteristiche tecniche del 
materiale rotabile utilizzato. Nei processi di acquisto la Società tiene in considerazione 
diversi criteri ambientali, come il consumo energetico e l’efficienza della catena di 
trazione, l’utilizzo nella costruzione di materiali e sostanze pericolose per l‘ambiente e il tasso 
di riciclabilità dei materiali costituenti i rotabili.
Il rapporto con il territorio di appartenenza si traduce principalmente nella scelta di imprese locali 
per il revamping e la manutenzione dei locomotori di manovra, al fine di favorire l’occupazione 
locale. Inoltre, sono previsti per il 2018 progetti volti allo sviluppo del trasporto merci in ambito 
portuale e retro-portuale con locomotive elettriche nell’area di Genova che porteranno benefici 
ambientali e sociali come la riduzione degli inquinanti nell’aria, inferiori a quelli derivanti dal 
trasporto su gomma ad oggi in uso per questo genere di attività, e la riduzione del traffico 
e dell’incidentalità stradale. Locoitalia si avvale dell’impresa locale MaReSer per le attività 
di ravamping e manutenzione dei locomotori da manovra, in coordinamento con la Società 
Tenor. Gli impegni congiunti di Locoitalia, Tenor e Fuorimuro garantiscono un indotto di circa 
15 persone per le attività dal gruppo a loro affidate.
Per maggiori informazioni è 
possibile consultare il sito 
internet
http://www.locoitalia.it/it/web/fnm/home