8
LETTERA DEL PRESIDENTE AGLI STAKEHOLDER 
[GRI 102-14]
Il 2017 per il Gruppo FNM è stato l’anno in cui si è pienamente dispiegata l’attività di  realizzazione 
del “Piano Strategico 2016-2020” (approvato a settembre 2016). Partendo dagli ultimi mesi 
dell’anno, tra le azioni più rilevanti vorrei ricordare l’avvio delle gare per l’acquisto di 161 nuovi 
treni, che si aggiungono ai 45 già messi in servizio dal 2015, per un totale di 206 convogli. Questa 
operazione, grazie alla quale potremo garantire entro il 2025 un rinnovo radicale della flotta 
oggi in circolazione, assicurando un salto di qualità nel servizio, è possibile grazie all’investimento 
straordinario di 1,6 miliardi di euro garantito da Regione Lombardia. 
La mobilità è un fattore strategico per la qualità della vita dei cittadini, per la crescita del sistema 
produttivo e per lo sviluppo del turismo. Il nostro obiettivo è promuovere un sistema integrato 
e sostenibile, tendenzialmente a “impatto zero”, in cui ogni singola persona possa scegliere 
liberamente ciò che più si adatta alle proprie necessità. 
Si inseriscono in questo contesto le operazioni che hanno caratterizzato l’anno 2017. Sul fronte 
del trasporto su gomma il progetto di partnership con le aziende di Bergamo (ATB Mobilità) e 
Brescia (Brescia Mobilità), approvato a dicembre 2017, si è affiancato alle acquisizioni in veneto: 
50% di ATv a verona e 51% di La Linea. Parlando invece di trasporto merci, ricordo l’acquisizione 
del 49% di FuoriMuro e del 51% di Locoitalia. Non voglio dimenticare gli importanti lavori sulla 
rete di FERROvIENORD, come l’attivazione del sistema di sicurezza (SCMT) tra Cadorna e Bovisa 
e nella tratta Bovisa–Seveso–Camnago e l’attivazione del sistema di sicurezza (SSC) sull’intera 
linea Brescia-Iseo-Edolo, così come i nuovi servizi sperimentali di car sharing di E-vai e le nostre 
velostazioni, già presenti in 17 scali per un totale di oltre 1.600 stalli.
In sintonia con quanto previsto dal Piano Strategico, queste azioni, che sono state confortate da 
positivi risultati economici e finanziari, si sono sviluppate attraverso la piena integrazione del tema 
della sostenibilità a tutti i livelli. La nascita della nuova struttura organizzativa, l’approvazione 
del Piano di Sostenibilità 2020, la stesura delle Linee Guida per gli Acquisti Sostenibili, le azioni 
per l’efficientamento energetico, la partecipazione a eventi come il Salone CSR, il coordinamento 
del Gruppo di lavoro sulla Sostenibilità di ASSTRA sono solo alcune delle attività che hanno 
segnato il 2017. 
Con il Bilancio di Sostenibilità 2017, per la prima volta pubblicato insieme al Bilancio consolidato 
2017, vogliamo presentare il nostro impegno per contribuire allo sviluppo sostenibile del nostro 
territorio. È un lavoro cui teniamo molto, consapevoli della responsabilità che portiamo verso gli 
azionisti, gli utenti e i cittadini tutti. 
Andrea Gibelli
Presidente FNM S.p.A.