154
PROGETTO “SMILE LINE”
Smile line è un progetto dedicato a cittadini e visitatori di Verona. Rivolto a tutte le categorie 
di utenti, ha come obiettivo quello di facilitare l’accesso ai mezzi pubblici in particolare delle 
persone con difficoltà motoria e non vedenti. 
Infatti, da un’indagine condotta da ATV con PMI - Project Management Institute - Northem 
Italy Chapter, è emerso che, pur avendo ATv a disposizione mezzi appositamente attrezzati, 
una serie di fattori secondari rendono di fatto difficoltoso spostarsi in città con il bus per le 
persone a mobilità ridotta. Per tale ragione, ATv ha coinvolto nel progetto anche il Comune 
di verona per estendere gli interventi alle aree di fermata e ai percorsi di accesso alle stesse 
e per eliminare le barriere architettoniche.
Il progetto è stato utile ad ATv anche per adeguare tutti i successivi acquisti dei mezzi a 
standard di qualità molto elevati anche con maggiore e particolare attenzione alla clientela 
con disabilità.
Sicurezza a bordo dei veicoli: Nel corso del 2017 è stata potenziata la presenza a bordo di 
guardie giurate con compiti di verifica titoli di viaggio e come deterrente rispetto a fenomeni di 
violenza e microcriminalità sui mezzi. L’ammodernamento del parco mezzi previsto per il 2018 
migliorerà le condizioni di sicurezza in quanto su tutti i nuovi veicoli saranno presenti specifici 
dispositivi come il sistema EBS (impianto frenante controllato elettronicamente), sistemi di 
videosorveglianza e il sistema di estinzione automatica degli incendi.
Relazioni con i clienti
La Società realizza a cadenza annuale un’indagine di customer satisfaction che riassume i 
principali aspetti di qualità sui quali si basa il servizio di ATv. I risultati dell’indagine 2016, 
basata su 2.600 interviste alle fermate e all’interno dei bus, ha evidenziato un indice di 
soddisfazione più che positivo di 7,25/10. Inoltre, nei mesi di luglio, agosto e settembre, è 
stata effettuata un’indagine analoga per la clientela che usufruisce dei servizi sul lago di Garda con 
una soddisfazione complessiva del servizio che  raggiunge il 73% degli intervistati.
PROMOZIONE DEL TURISMO
Verona e il lago di Garda attraggono ogni anno oltre 16 milioni di presenze turistiche. 
ATv ha quindi progettato, progressivamente a partire dal 2014, una nuova rete di linee sul 
lago per rendere più efficiente e capillare il trasporto. Sono stati trasportati oltre 770 mila 
passeggeri contribuendo quindi ad eliminare oltre 300.000 auto dalle trafficate strade 
della costa lacustre. I servizi Bus Walk & Bike, prevedono un bus attrezzato con carrello 
porta bici che consente di raggiungere i luoghi della montagna veronese. Inoltre, la Società 
gestisce la linea estiva da Riva del Garda a venezia, il servizio Post-Opera Bus Service, 
dedicato ai turisti del Lago di Garda che trascorrono la serata all’Arena di Verona, e il 
servizio per la Riviera Romagnola, attivo da giugno a settembre.
ATv ha attivato diverse collaborazioni con altre aziende del settore, come ad esempio 
quella con DB-OBB, per i treni provenienti da Germania e Austria nel periodo estivo. La 
tariffa integrata treno e bus, infatti, consente al cliente del treno di salire a bordo degli 
autobus senza la necessità di acquistare un ulteriore biglietto. 
Le collaborazioni sono estese, inoltre, ai parchi divertimento del territorio.