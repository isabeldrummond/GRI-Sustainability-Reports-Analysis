6
Aspetti Sociali
L’impegno sui temi sociali è sempre stato al centro dei valori e degli obiettivi del Gruppo FNM che 
si impegna a instaurare la cultura della sicurezza e della qualità del servizio, promuovendo soluzioni 
di mobilità sostenibile e integrata, per migliorare la vivibilità della città, la qualità della vita e il grado 
di inclusione sociale. 
Anche in questo ambito, attraverso il Piano di Sostenibilità 2020, si è deciso di prevedere una 
progettualità che prevede la realizzazione delle seguenti attività:
I.  Progressiva diffusione di una cultura relativa ai temi Safety & Security, attraverso l’implementazione 
di presidi di vigilanza nelle stazioni ed in movimento, sistemi di videosorveglianza e copertura 
della rete ferroviaria con sistemi di sicurezza SCMT (Sistema Controllo Marcia Treno) e 
ammodernamento della flotta;
II.  Progressiva  trasformazione  e  valorizzazione  delle  stazioni  in  “luoghi  da  vivere”  a  valenza 
commerciale e culturale;
III.  Progressivo inserimento nei bandi di gara per l’acquisto di materiale rotabile su ferro di criteri che 
incidono sulla qualità del servizio;
Iv.  Sviluppo e attuazione di un piano di comunicazione volto a rafforzare la comunicazione con gli 
utenti.
Attinenti al Personale
Il Gruppo FNM ha già sviluppato diverse iniziative legate alla valorizzazione del proprio capitale 
umano, con particolare riferimento alla salute e sicurezza dei dipendenti, al welfare aziendale e alla 
diversità e all’inclusione sociale. Anche in questo ambito, il Piano di Sostenibilità 2020 prevede una 
serie di attività così articolate:
I.  Continuare a investire nella formazione in tema di Salute e Sicurezza e Prevenzione degli infortuni 
nei luoghi di lavoro;
II.  Progressivo inserimento di obiettivi di sostenibilità sociale e ambientale nei programmi di 
incentivazione dei dirigenti del Gruppo FNM (MBO);
III.  Progressiva implementazione di iniziative di welfare, tra cui la definizione di un piano di attivazione 
dello smart working per la popolazione aziendale eleggibile.
Rispetto dei Diritti Umani
Il Gruppo FNM riconosce il valore intrinseco di ogni persona e opera costantemente per assicurare il 
rispetto dei diritti umani nell’intera catena del valore, promuovendo l’accessibilità senza alcuna forma 
di discriminazione e favorendo l’utilizzo del servizio da parte di persone a mobilità ridotta. È in fase 
di svolgimento il percorso progettuale identificato dal Piano di Sostenibilità 2020 che prevede la 
realizzazione delle seguenti attività:
I.  Progressiva definizione e attuazione di azioni volte a migliorare l’accessibilità delle stazioni e della 
flotta, al fine di ridurre le barriere architettoniche con la realizzazione di sottopassi, pensiline, 
ascensori e percorsi guidati per non vedenti;
II.  Continuo impegno nel garantire l’uguaglianza di genere, anche attraverso la sottoscrizione della 
dichiarazione di pari opportunità tra donne e uomini presente sulla piattaforma “Women in 
Transport - EU Platform for change”5 promossa dalla Commissione Europea.
5 Maggiori informazioni sull’iniziativa sono disponibili all’interno del sito istituzionale della Commissione Europea: 
https://ec.europa.eu/transport/themes/social/women-transport-eu-platform-change_en.