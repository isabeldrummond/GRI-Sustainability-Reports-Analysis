158
Flotta e qualità del servizio
Nell’ambito del trasporto ferroviario a “traffico diffuso” DBCI è operativa prevalentemente 
nel Nord Italia, ma garantisce anche la presenza nel Centro e Sud Italia. La rete del 
traffico diffuso comprende 4 hub di smistamento, 10 railport e più di 69 raccordi 
privati o punti di carico/scarico distribuiti in tutta Italia. Ulteriori 18 località in Italia 
sono servite dal traffico a treni completi.
La flotta di DBCI è composta da 35 locomotive, delle quali 13 a trazione diesel e 22 a trazione 
elettrica. L’intera flotta di locomotive elettriche è composta da locomotive di età non superiore 
ai 15 anni, 8 delle quali sono di recentissima produzione con un’anzianità di 1 anno.
La Società monitora costantemente l’indice di puntualità, al fine di predisporre azioni continue 
volte a migliorarne nel tempo l’andamento. Nel 2017 la percentuale di treni puntuali è stata pari 
al 81,6%. 
Per assicurare la sicurezza ferroviaria tutti i mezzi di trazione utilizzati sono attrezzati con il 
Sotto Sistema di Bordo (SSB) del Sistema di Controllo Marcia Treno (SCMT). Inoltre, durante 
il 2017, DBCI ha continuato il proprio processo di digitalizzazione per rendere più efficiente e 
sicura la gestione del personale d’esercizio, della flotta di locomotive e dei carri trainati.
IL SISTEMA RAILPORT PER LA GESTIONE DELL’ULTIMO MIGLIO
 
DBCI gestisce la logistica dell’ultimo miglio per i clienti non dotati di raccordo ferroviario, 
attraverso l’innovativo sistema Railport. 
I Railport sono centri raccordati multifunzionali pensati per il trasbordo efficiente della 
merce tra il mezzo di trasporto stradale e quello ferroviario, consentendo ai clienti di ridurre 
le dimensioni dei propri magazzini e di sostituire i trasporti stradali con una soluzione mista, 
in cui la maggior parte del trasporto è effettuata via ferrovia. 
Responsabilità verso le persone
Al 31 dicembre 2017 l’organico aziendale risulta così composto:
UOMINI DONNE TOTALE
DIRIGENTI 2 -  2
QUADRI 18 2 20
IMPIEGATI 33 20 53
OPERAI 270 4 274
TOTALE 323 26 349
Dati relativi al personale
Nell’ambito dell’obiettivo posto dalla Capogruppo Deutsche Bahn AG per il 2020 di rientrare tra 
i dieci migliori datori di lavoro, la Società svolge un’indagine sul clima aziendale con cadenza 
biennale, che coinvolge i tutti i dipendenti: l’adesione alla survey nel 2016 è stata del 82,1% 
(contro il 62,7% nel 2014) e la prossima è prevista per il 2018.