31
2.5 LA MATRICE DI MATERIALITÀ DEL GRUPPO FNM
[GRI 102-46] [GRI 102-47]
La matrice di materialità, come già evidenziato, è il risultato di analisi interne ed esterne in 
relazione a tematiche ritenute di particolare rilevanza per il Gruppo1, considerando il business di 
riferimento e il contesto in cui opera. 
Per identificare le tematiche materiali necessarie ad assicurare la corretta rappresentazione e 
comprensione dell’attività del Gruppo, del suo andamento, dei suoi risultati e dell’impatto dallo 
stesso prodotto è stata adottata una metodologia basata sui seguenti passi:
1. Identificazione delle tematiche: è stata elaborata una lista di tematiche basata sull’analisi del 
contesto di riferimento e dei principali trend del settore trasporto. In particolare, sono stati 
presi come rifermento i seguenti documenti: i report di sostenibilità dei principali player del 
settore dei trasporti, le linee guida di rendicontazione “GRI Standards”, i principali studi nazionali 
ed internazionali, le disposizioni e linee guida nazionali e comunitarie relative alle informazioni 
di carattere non finanziario (tra cui: il D.Lgs. 254/2016, la Direttiva Europea 2014/95/UE, la 
Comunicazione della Commissione Europea “Orientamenti sulla comunicazione di informazioni 
di carattere non finanziario” 2017/C 215/01, il documento “The 2030 Agenda for Sustainable 
Development” delle Nazioni Unite e il documento “The Global Risk Report 2017” del World 
Economic Forum). 
2. Valutazione interna: le tematiche identificate sono state quindi sottoposte alla valutazione 
del top management del Gruppo. La valutazione, avvenuta durante un workshop interno 
organizzato il 24 ottobre 2017, è stata effettuata sulla base della rilevanza delle tematiche per 
il Gruppo in considerazione degli impatti economici, ambientali e sociali, sia positivi che negativi, 
da esso generati. 
3. Valutazione esterna: le tematiche identificate sono altresì state sottoposte alla valutazione 
degli Stakeholder del Gruppo, in considerazione delle loro aspettative ed esigenze decisionali, 
attraverso le iniziative di Stakeholder engagement esterno già descritte nel paragrafo 2.4. 
4. Elaborazione della matrice di materialità: le valutazioni raccolte sono state elaborate, anche in 
considerazione dell’analisi di prioritizzazione degli Stakeholder, condivisa con il top management. 
Il processo ha permesso l’identificazione delle 24 tematiche materiali per il Gruppo, ordinate 
in 8 macro-aree di riferimento, evidenziate con gli appositi colori, nella matrice di materialità 
riportata nella pagina seguente.
In particolare, si segnala la presenza di 9 tematiche particolarmente rilevanti per il Gruppo ed 
i suoi Stakeholder e opportunamente segnalate all’interno della matrice di materialità nell’area 
più esterna di colore più scuro (Accessibilità dei servizi di trasporto pubblico; Ammodernamento 
della flotta; Consumi energetici, emissioni in    e climate change; Etica ed integrità del business; 
Intermodalità e integrazione dei servizi; Qualità dei servizi offerti e soddisfazione dei clienti; 
Rapporti con il territorio e impatti sulla comunità; Sicurezza in stazione e in movimento (Security 
& Safety); Tutela della salute e sicurezza nei luoghi di lavoro).
5. Correlazione delle macro-aree con gli obiettivi del Piano di Sostenibilità al 2020: 
Inoltre, ognuna delle 8 macro-aree, che comprendono tutte le tematiche materiali, è stata 
collegata con la strategia di sostenibilità di FNM e ad uno o più Goal del Piano di Sostenibilità 
2020, sulla base delle relative caratteristiche e dell’allineamento con gli impegni di sostenibilità 
sanciti.
L’analisi ha consentito, quindi, di dare un valore aggiunto alla presentazione delle principali 
informazioni contenute all’interno della DNF, con una visione prospettica e  strategica di 
sostenibilità.
1  Nell’ambito dell’analisi di materialità del Gruppo è stata considerata anche l’iterazione con Trenord S.r.l. 