44
Il Modello ‘231
FNM S.p.A. e le sue controllate hanno aggiornato il proprio Modello ‘231 nel periodo tra settembre 
2016 e aprile 2017 al fine di allinearlo alle modifiche organizzative e agli aggiornamenti normativi nel 
tempo intervenuti. L’ultima revisione del Modello di FNM S.p.A.3 è stata approvata dal Consiglio di 
Amministrazione il 27 settembre 2016. 
Pratiche anticorruzione 
La capacità di svolgere il proprio business con lealtà, integrità, correttezza, trasparenza – nel 
rispetto delle leggi e degli standard internazionali – è elemento cardine della reputazione e della 
volontà di azione delle pratiche di impresa del Gruppo. 
Il  Comitato  Anticorruzione,  costituito  il  22  dicembre  2016,  è  composto  da  un  Consigliere 
Indipendente, un Consigliere non esecutivo e dal Presidente dell’Organismo di vigilanza e ha il compito 
di monitorare l’implementazione e l’attuazione del programma anticorruzione “Tolleranza Zero”. Il 
programma, approvato dal Consiglio di Amministrazione di FNM il 25 novembre 2016 e avviato nel 
corso del 2017, consente a FNM S.p.A. di implementare un Compliance Program Anticorruzione al 
fine di allineare gli standard aziendali alle migliori prassi nazionali e internazionali in materia. 
Il programma “Tolleranza Zero” si articola in una serie di regole, strumenti, strutture organizzative ed 
attività, alcuni dei quali già attuati nel corso del 2017.
1  Realizzazione di un risk assessment e implementazione della Politica Anticorruzione
Nel 2017 è stato effettuato un “risk assessment anticorruzione” volto ad individuare le aree di 
rischio specifiche all’interno del Gruppo. A valle di questa attività è stato redatto il “Modello di 
analisi, valutazione e definizione del sistema anticorruzione del Gruppo FNM” il cui scopo è 
stato quello di porre le basi per il disegno della Politica Anticorruzione di FNM. 
La Politica, approvata dal Consiglio di Amministrazione di FNM S.p.A. il 5 dicembre 2017 ed 
estesa a tutte le Società del Gruppo, ha lo scopo di vietare e prevenire il compimento di qualsiasi 
condotta corruttiva, in conformità al principio di “tolleranza zero”. La Politica Anticorruzione è il 
documento che delinea in modo organico e sistematico il quadro di riferimento dell’intero Sistema 
Anticorruzione e ne stabilisce i principi e gli obiettivi generali, demandando l’applicazione dei principi 
in esso contenuti a ciascun manager e dipendente del Gruppo FNM.
Il documento prevede regole di comportamento, misure di prevenzione del rischio di commissione 
di fatti di corruzione e controlli che consentono di presidiare in modo adeguato le attività, i processi 
aziendali e i rapporti con le terze parti identificati come a rischio di corruzione nell’operatività del 
Gruppo. La nuova Politica è stata resa nota a tutti i dipendenti del Gruppo ed è disponibile sulla 
intranet aziendale.
 
2 La nomina del Comitato Anticorruzione incaricato di monitorare l’implementazione e l’attuazione 
del programma anticorruzione, è avvenuta il 22 dicembre 2016.
3 La programmazione di un’adeguata attività formativa 
È stato sviluppato uno specifico modulo formativo che è stato integrato nel piano di formazione di 
tutto il personale del Gruppo FNM. Il piano formativo continuerà nel 2018.
              
4 L’integrazione nell’attuale sistema sanzionatorio
Il Gruppo FNM fa proprie le leggi ed i regolamenti anticorruzione di tutti i Paesi in cui il Gruppo 
stesso svolge o potrà eventualmente svolgere le proprie attività, tra cui (a titolo esemplificativo e 
non esaustivo): il Decreto Legislativo 8 giugno 2001, n. 231 (sulla responsabilità amministrativa degli 
enti); la Legge 16 marzo 2006, n. 146 (Ratifica ed esecuzione della Convenzione e dei Protocolli 
delle Nazioni Unite contro il crimine organizzato transnazionale); la Legge 27 maggio 2015, n. 69 
(sui delitti contro la pubblica amministrazione, di associazioni di tipo mafioso e di falso in bilancio). 
Come previsto dalla Politica Anticorruzione, eventuali violazioni delle normative soprarichiamate 
3  Documento disponibile per consultazione al link http://www.fnmgroup.it/it/modello-231. 