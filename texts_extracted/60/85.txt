86
SISTEMA DI VALUTAZIONE DELLE COMPETENZE 
Nel 2016, in FNM e FERROvIENORD, è stato avviato il sistema MBO - Management By 
Objectives, una metodologia di valutazione del personale basato sui risultati raggiunti a fronte di 
obiettivi prefissati. Nel 2017 il processo è stato esteso a 428 dirigenti e quadri parametro 2502 
(di cui 39% donne e 61% uomini) e il prossimo anno è prevista l’estensione anche ai quadri 
parametro 230. L’impegno del Gruppo è anche quello di introdurre, in modo graduale, obiettivi 
di sostenibilità ambientale e sociale al 50% dei propri dirigenti e quadri, entro il 2020.
Anche Trenord ha implementato un processo di MBO che, nel 2017, ha coinvolto 18 dirigenti 
e 154 quadri, tra gli obiettivi possono essere ricompresi anche performance relative alla 
puntualità e di tipo economico.
Diversità e inclusione
[GRI 405-1]
Il Gruppo FNM è sensibile al tema dell’uguaglianza e della non discriminazione tra i suoi 
dipendenti. A testimonianza di ciò, è importante evidenziare come, ad esclusione del settore 
manutentivo, la presenza femminile sia rilevante, considerando la tipicità del settore dei trasporti 
tipicamente maschile: 221 donne pari al 18% della forza lavoro con un aumento del 27% delle 
figure femminili in posizioni di rilievo (dirigenti e quadri) nella Holding.
Altro aspetto importante è quello del part-time, istituto contrattuale offerto sia dal Gruppo FNM 
sia da Trenord, che trova adesione soprattutto da parte delle dipendenti donne per garantire 
una conciliazione vita-lavoro e rispetto al quale è prevista ampia flessibilità e la possibilità di 
ritornare a full-time in caso di mutamento delle necessità personali e familiari. 
Il 19%  del personale femminile del Gruppo FNM e il 6% di Trenord ha scelto l’opzione del part-time
Per quanto attiene le assunzioni obbligatorie di risorse appartenenti a categorie protette, si 
evidenzia come il Gruppo FNM e Trenord rispettino in maniera puntuale la normativa di 
riferimento, non essendo quindi soggetto a segnalazioni di non conformità in merito. 
Al 31 dicembre 2017, vi sono 24 dipendenti disabili (di cui 71% uomini e 29% donne) e 2 dipendenti 
appartenenti a categorie protette (1 donna e 1 uomo) nel Gruppo FNM e 21 dipendenti disabili 
(di cui 62% uomini e 38% donne) in Trenord.
WOMEN IN TRANSPORT – EU PLATFORM FOR CHANGE
Il 27 novembre 2017 la Commissione Europea ha lanciato la piattaforma Women 
in Transport - EU Platform for change3 con lo scopo di rafforzare l’occupazione 
delle donne e le pari opportunità nel settore dei trasporti. Tramite la 
piattaforma  le  organizzazioni  interessate  possono  firmare  un’apposita 
dichiarazione d’impegno nel garantire pari opportunità tra donne e uomini e 
condividere le azioni implementate. A seguito del lancio della piattaforma, 
l’Azienda, attraverso la responsabile a capo della funzione CSR-Sostenibilità, ha sottoscritto la 
dichiarazione a testimonianza dell’impegno che caratterizza FNM per il rispetto dei principi di 
uguaglianza e di non discriminazione.
2 Le categorie Quadro parametro 250 e Quadro parametro 230 si riferiscono a due inquadramenti professionali propri del CCNL 
Autoferrotranvieri.
3 Maggiori informazioni sull’iniziativa sono disponibili all’interno del sito istituzionale della Commissione Europea: https://
ec.europa.eu/transport/themes/social/women-transport-eu-platform-change_en.