113
Mitigazione del rumore e delle vibrazioni
L’impatto sonoro delle attività del Gruppo FNM e di Trenord è dovuto principalmente al transito 
dei treni e assume particolare rilevanza soprattutto nei contesti di forte urbanizzazione.  
I nuovi veicoli immessi in servizio hanno ridotto le emissioni acustiche grazie alle nuove 
tecnologie costruttive, limitando la necessità di installare barriere fonoassorbenti. Infatti, a fine 
dicembre 2017 la lunghezza delle barriere fonoassorbenti installate lungo la rete ferroviaria, 
pari a 12,4 km, risulta costante rispetto al 2016.
In questo contesto, FERROVIENORD si impegna, ove possibile, ad adottare soluzioni agendo 
direttamente sui binari, tramite l’implementazione di riduttori di emissioni acustiche e di impianti 
lubrificanti delle rotaie e a eseguire analisi e monitoraggi delle emissioni prodotte in collaborazione 
con NORD_ING. 
A giugno 2017, in linea con la normativa vigente9, è stata elaborata la mappatura acustica10 
dei principali assi ferroviari su cui transitano più di 30.000 convogli l’anno per avere una 
fotografia della situazione al 2016 del clima acustico. 
E, rispetto alla specifica analisi condotta lo scorso anno sulla situazione registrata nel macro 
agglomerato Milano-Monza, è stato adottato uno specifico Piano di Azione11.
Tra gli altri progetti vi sono:
• studio acustico e realizzazione di interventi mitigativi in seguito alla prossima realizzazione 
del terzo binario tra le stazioni di Milano Affori e Cormano/Cusano Milanino e del raddoppio 
della tratta ferroviaria Castano Primo –Turbigo;
• monitoraggio ambientale con particolare riguardo alle componenti idriche sotterranee, 
rumore e vibrazioni a seguito della realizzazione del collegamento ferroviario T1 - T2.
Gestione dei rifiuti 
[GRI 306-2]
Le Società del Gruppo FNM e Trenord producono, per le loro attività di ufficio, rifiuti assimilabili 
a quelli urbani, altri rifiuti derivano dalle attività specifiche, come ad esempio:
• le batterie esauste delle auto elettriche, la cui gestione è in capo a ditte esterne;
• materiali derivanti dalle attività di manutenzione dell’infrastruttura ferroviaria;
• scarti derivanti da manutenzione e pulizia rotabili ferro e gomma.
La quantità di rifiuti smaltiti risulta essere estremamente variabile negli anni, in quanto 
deriva dalle lavorazioni straordinarie effettuate, sulla base dei programmi pluriennali, per la 
manutenzione della rete. 
Nel corso del 2017, il Gruppo FNM ha prodotto 1.820.505 kg e Trenord 2.175.765 kg, in 
diminuzione rispettivamente del 37,3% e dell’8,2% dal 2016.
9 D.Lgs. n. 194 del 19 agosto 2005: “Attuazione della Direttiva 2002/49/CE relativo alla determinazione ed alla gestione del 
rumore ambientale”.
10  Con il termine Mappatura Acustica si intende “la rappresentazione di dati relativi a una situazione di rumore esistente o 
prevista in una zona, relativa ad una determinata sorgente, in funzione di un descrittore acustico che indichi il superamento 
di pertinenti valori limite vigenti, il numero di persone esposte in una determinata area o il numero di abitazioni esposte a 
determinati valori di un descrittore acustico in una certa zona”.
11 Con il termine Piani d’Azione si intende “i piani destinati a gestire i problemi di inquinamento acustico ed i relativi effetti, 
compresa, se necessario, la sua riduzione”.