9
INTRODUZIONE DEL VICE PRESIDENTE
PRESIDENTE - CSR
[GRI 102-14]
Il Bilancio di Sostenibilità al 2017 che qui presentiamo – preferisco definirlo così rispetto ad una 
fredda e burocratica DNF – rappresenta e racchiude l’eccezionale lavoro fatto in questi tre anni.
Un  documento  di  reporting  sempre  più  stringente  e  allineato  con  i  principali  parametri 
internazionali di rendicontazione, denso di risultati e di obiettivi raggiunti, una miniera di dati e 
informazioni a disposizione degli Stakeholder per conoscere il posizionamento di FNM sui temi 
della sostenibilità ambientale, economica e sociale.
Come verrà spiegato nelle pagine che seguono, questa edizione del Bilancio recepisce la Direttiva 
Europea e il relativo Decreto del Parlamento italiano, prima azienda italiana del settore del 
trasporto la nostra ad adempiere a questa nuova normativa.
Non una semplice applicazione burocratica di una direttiva dell’Unione Europea, ma l’occasione 
per lanciare una fase due in FNM.
Fase due che, facendo perno sul Piano di Sostenibilità 2020, deve porre l’Azienda verso il 
raggiungimento di obiettivi sfidanti, integrare sempre più gli obiettivi di sostenibilità con i risultati 
economici e finanziari per la creazione di un valore economico e aziendale. valore da condividere 
con i nostri Stakeholder e la Comunità lombarda.
Al termine del nostro mandato triennale lasciamo, quindi, un Gruppo fortemente schierato sul 
versante della sostenibilità, delle politiche di Corporate Social Responsibility, della mobilità e 
dello sviluppo sostenibile.
Abbiamo l’ambizione di guidare, nel nostro settore, il sistema delle imprese verso forme di 
mobilità innovative, nel contempo, di rappresentare in Europa e nel mondo l’eccellenza italiana.
                                                                              Fabrizio Garavaglia
                                                                               vice Presidente FNM S.p.A.
                                                                                Presidente CSR