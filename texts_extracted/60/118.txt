119
La diffusione della sostenibilità sul territorio
Nel 2017 il Gruppo è stato promotore di eventi e iniziative volte a diffondere una cultura della 
sostenibilità sul territorio. 
• Presentazione del Bilancio di Sostenibilità 2016 e del Piano di Sostenibilità 2020 
  L’evento, tenutosi alla Triennale di Milano il 7 luglio 2017 per la presentazione del Bilancio 
e del Piano di Sostenibilità 2020 e a cui hanno partecipato il Presidente Andrea Gibelli e il 
Vice Presidente Fabrizio Garavaglia, ha rappresentato un’occasione di dialogo e confronto 
con i dipendenti sui temi ambientali e sociali di particolare rilevanza per l’attività del Gruppo. 
Un’occasione per i Direttori e i Dirigenti di confrontarsi e presentare l’andamento delle 
attività per il raggiungimento dei target al 2020 individuati nel Piano di Sostenibilità.
• Il Salone CSR e dell’innovazione sociale - L’arte della sostenibilità
  Tenutosi a Milano il 3 e il 4 ottobre, il Salone è un appuntamento annuale che si occupa di 
sostenibilità, innovazione sociale e CSR. In questo contesto il Gruppo FNM ha presentato 
il proprio Piano di Sostenibilità 2020 aprendo un confronto su come l’evoluzione della 
domanda e le esigenze di mobilità possano coniugarsi all’impegno per il raggiungimento di 
obiettivi comuni e condivisi a livello Globale (SDGs).
• Premio Best CEO in Sustainable Transportation Industry 2017
  Gli “European Best CEO Awards” sono premi, assegnati annualmente dalla redazione della 
rivista European CEO, che riconoscono l’innovazione di un prodotto o di un servizio, 
di carattere strategico e manageriale, in aziende e individui che mostrano intuizione 
commerciale e integrità nel settore di appartenenza. Per l’anno 2017 il Presidente del 
Gruppo FNM Andrea Gibelli è stato selezionato e riconosciuto vincitore del premio Best 
CEO in Sustainable Transport Industry 2017 sulla base dell’impegno mostrato e delle 
attività di sostenibilità ambientale e sociale attuate da FNM nel corso dell’anno. 
• Partecipazione al Gruppo di Lavoro sulla sostenibilità di ASSTRA
  Nel 2017 la funzione CSR-Sostenibilità di FNM ha partecipato, in ruolo di coordinatore, 
al tavolo di lavoro sulla Sostenibilità di ASSTRA-Associazione Trasporti. Lo scopo è 
stato quello di redigere un documento operativo e pratico finalizzato a coinvolgere le 
aziende TPL sui temi di sostenibilità affinché possano perfezionare le pratiche e le attività 
di rendicontazione non finanziaria. Un’anteprima del documento è stata presentata dalla 
coordinatrice del tavolo di lavoro e responsabile della funzione CSR - Sostenibilità di FNM 
a febbraio 2018, in occasione del 14° Convegno Nazionale ASSTRA sul TPL - Ieri, Oggi, 
Domani. Idee e proposte per la mobilità.
• Partecipazione al tavolo di lavoro della Commissione Sustainability di UITP 
  FNM, nel 2017, è entrata a far parte della Commissione UITP per lo Sviluppo Sostenibile 
partecipando il 27-29 novembre al meeting tenutosi a Rotterdam. Fanno parte della Sustainable 
Development Commission gli operatori e le aziende che cooperano all’interno dell’UITP su 
tutte le questioni relative al trasporto e alla sostenibilità. Le attività comprendono, fra l’altro, 
l’elaborazione della Carta di Sostenibilità UITP, il coordinamento delle attività sulle Smart City e 
il sostegno all’ambiente.