società emittenti (e le loro società controllate) che operano prevalentemente in settori controversi 
e non rispondenti a criteri etici e le società emittenti che, pur non appartenendo ai settori sopra 
citati, sulla base delle evidenze aggiornate periodicamente, siano responsabili di violazioni gravi 
o sistematiche dei diritti umani, di gravi violazioni dei diritti delle persone in situazioni di guerra 
o di conflitto, di  gravi danni ambientali, di atti o omissioni che possono portare all’emissione di 
gas con forti ripercussioni sull’”effetto serra”, di  corruzione grave, e di altre violazioni gravi delle 
norme etiche fondamentali.
L’integrazione dei fattori ESG nei nostri portafogli verrà effettuata internamente e permetterà di 
calcolare un ESG Score per ciascun titolo. 
Per i titoli governativi si è deciso di elaborare un ESG score profilato sulla base dei parametri più 
affini alla nostra vision aziendale e agli SDGs scelti per la nostra strategia di sostenibilità.
L’ESG score ai titoli governativi verrà assegnato annualmente.
Per le obbligazioni societarie e le azioni, il calcolo verrà effettuato utilizzando una metodologia 
proprietaria che rielabora i punteggi assegnati ai diversi emittenti da Bloomberg, Sustainalytics e 
Robeco Sam, fonti affidabili e disponibili al pubblico. Tale approccio, equo e verificabile, permette 
di avere un elevato livello di copertura. L’ESG score per ogni singola società verrà assegnato 
trimestralmente.
La Politica in materia di investimenti sostenibili prevede inoltre di destinare parte degli investimenti 
a attività specifiche, quali ad esempio titoli best in class, investimenti tematici, impact investing. 
L’intenzione è incrementare questa tipologia di asset class.
L’obiettivo della gestione responsabile e sostenibile è di incrementare l’ESG score medio di 
portafoglio.
Il presidio degli investimenti responsabili è effettuato dalle strutture già coinvolte nel processo 
degli investimenti, definito nella Politica degli Investimenti. 
È stata redatta un’apposita procedura che definisce ruoli e responsabilità dei soggetti coinvolti.
DICHIARAZIONE CONSOLIDATA DI CARATTERE NON FINANZIARIO 2019 93