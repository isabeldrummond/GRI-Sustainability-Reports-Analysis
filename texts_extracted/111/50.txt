evoluzioni del contesto di riferimento, aziendale e di mercato.
I valori di Gruppo, che guidano l’attività quotidiana di ciascuno e che vengono raccolti e sintetizzati 
nel Codice Etico, determinano un utilizzo responsabile degli strumenti di comunicazione e il loro 
indirizzo verso una crescita delle persone che lavorano all’interno delle nostre strutture e che le 
rappresentano anche all’esterno.
 
Reputazione 
 
In ambito Solvency II, l’Unione Europea ha definito il rischio reputazionale come “il rischio di perdite 
potenziali per un’impresa a causa di un deterioramento nella propria reputazione o affidabilità, dovuto 
ad una percezione negativa dell’immagine dell’impresa stessa tra i clienti, controparti, azionisti e/o 
autorità di vigilanza” (cfr. advice del CEIOPS / EIOPA a Solvency II – doc. 29/2009). 
Per quanto riguarda l’Italia, il rischio reputazionale è stato definito da IVASS come “l rischi di 
deterioramento dell’immagine aziendale e di aumento della conflittualità con gli assicurati, 
dovuti anche alla scarsa qualità dei servizi offerti, al collocamento di polizze non adeguate o al 
comportamento in fase di vendita, post-vendita e di liquidazione”
La reputazione di Reale Group è definita come la fusione di aspettative, percezioni ed opinioni 
sviluppate  dai  suoi  portatori  di  interesse,  in  riferimento  alle  sue  qualità,  caratteristiche  e 
comportamenti.  È  di  fondamentale  importanza,  per  un’organizzazione,  salvaguardare  la 
reputazione poiché essa rientra fra i suoi asset immateriali ed è - assieme alle altre risorse - una 
determinante del vantaggio competitivo e delle performance economiche. 
La reputazione si forma nel tempo sulla base delle esperienze e dei giudizi di tutti gli stakeholder, 
si fonda sui comportamenti e sulle azioni realmente compiute dall’organizzazione, nonché sui 
servizi distribuiti.
Reale Group considera la reputazione come patrimonio da tutelare nel tempo attraverso la diffusione, 
la condivisione e l’osservanza dei principi e dei valori contenuti nei riferimenti normativi indicati nel 
presente documento, quali ad esempio il Codice Etico e il Regolamento di Gruppo, che rappresentano gli 
strumenti essenziali per guidare l’operato delle Imprese e dei singoli individui nel perseguire gli obiettivi 
aziendali con metodi e comportamenti corretti, leali e coerenti con la cultura d’impresa plasmata 
dalla natura mutualistica della Capogruppo. Reale Group si impegna a perseguire l’interesse degli 
stakeholder nel rispetto di procedure specifiche per la definizione e la tracciabilità delle decisioni e dei 
meccanismi di rendicontazione adottati e nel rispetto delle migliori prassi etico-professionali; inoltre, 
si astiene da comportamenti finalizzati ad ottenere vantaggi personali o aziendali non etici - evitando 
la formazione di conflitti d’interesse reali o potenziali  - e si pone sul mercato in forma attiva e leale 
(vedi campagne pubblicitarie e sponsorizzazioni con specifiche finalità sociali) nel rispetto di norme, 
regolamenti o codici di condotta interni ed esterni (vedi es. politica per la valutazione del possesso 
dei requisiti di idoneità alla carica in termini di onorabilità, professionalità e indipendenza fit&proper e 
politiche di remunerazione a favore degli organi sociali e del personale ai sensi del Regolamento Ivass 
n. 38 del 3 luglio 2018 in materia di sistema di governance).
Fra le cause più rilevanti che possono generare un danno alla reputazione di un’organizzazione 
vi sono i comportamenti illeciti, non professionali, poco trasparenti o scorretti, la violazione di 
norme, regolamenti o codici di condotta interni ed esterni, nonchè eventuali incidenti di cyber 
security. La tematica è di grande attualità poichè eventuali violazioni della sicurezza informatica 
possono avere impatti molto negativi sulla reputazione aziendale.
DICHIARAZIONE CONSOLIDATA DI CARATTERE NON FINANZIARIO 2019 51