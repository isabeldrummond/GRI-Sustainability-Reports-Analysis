7.5   INNOVABILITY
Le innovazioni rese possibili dalle moderne tecnologie stanno giocando un ruolo chiave nella 
trasformazione digitale ma insieme a questa si sta affiancando prepotentemente la sostenibilità. 
Due mega trend che caratterizzeranno l’evoluzione dell’economia globale e che tenderanno 
sempre più a convergere. Il futuro dell’economia si giocherà sulla capacità di saper coniugare 
questi due elementi, così da generare l’innovability (innovation + sustainability).
Reale Group, sebbene non abbia mai avuto la necessità di formalizzare una politica o una linea 
guida specifica con riferimento al tema dell’innovazione, ha avviato, tra i primi fra le compagnie 
assicurative già nel 2015 il proprio percorso di innovazione costituendo l’Unità Innovation Team 
e definendone i relativi obiettivi da perseguire con la finalità di creare e promuovere nel tempo 
all’interno dell’organizzazione la cultura del cambiamento e dell’innovazione. La costituzione 
dell’Innovation Team è stata ufficializzata tramite apposito comunicato aziendale. 
Fin da subito Reale Group ha seguito la filosofia della “open innovation”, permettendo di combinare 
risorse e idee interne con contributi esterni.
Nel 2017 all’Unità Innovation Team, rinominata Innovation and Corporate Strategy, è stato 
attribuito il compito di proseguire il cammino verso l’innovazione di Reale Group sul mercato 
nazionale e internazionale, supportando la definizione e lo sviluppo di iniziative strategiche di 
Gruppo, operando in sinergia con la funzione di Pianificazione e Controllo di Gruppo per la corretta 
lettura dei trends di mercato, e la struttura di Marketing Strategico di Gruppo per ciò che concerne 
le tematiche di innovazione del business assicurativo.
Come riportato dal comunicato aziendale di aprile 2019, presso la Direzione Generale, la struttura 
Innovation and Corporate Strategy, viene ridenominata Chief Digital Innovation Officer (C.D.I.O.), 
in virtù delle seguenti variazioni organizzative:
È costituita la nuova unità Digital Factory, alla quale sono posti i seguenti obiettivi:
• gestire la trasformazione digitale del Gruppo fungendo da polo operativo focalizzato in 
particolare sul miglioramento della Customer Experience dei nostri Soci/Assicurati-Clienti 
e sull’efficientamento dei processi;
• abilitare il disegno e la messa a terra di soluzioni digitali con modalità nuove e più veloci 
applicando le metodologie lean e agile ed operando attraverso gruppi di lavoro dedicati 
denominati “digital team”;
• disegnare soluzioni digitali partendo dalla loro fase di ideazione e fino alla completa 
produzione della soluzione, informatica e non, funzionante (cosiddetto “prodotto minimo 
funzionante” o MVP – Minimum Viable Product).
È costituita la nuova unità Data Science Centre of Excellence (CoE), centro di eccellenza e 
competenza della scienza dei dati, area strategica nella quale si sperimentano e si implementano 
nuove tecnologie e processi al fine di ottenere un “nuovo valore aggiunto dai dati” con particolare 
focus ai fenomeni dei Big Data e dell’Intelligenza Artificiale; all’unità sono posti i seguenti obiettivi: 
• definire il piano di sviluppo strategico affinché la gestione del “dato” (riferito agli ambiti 
suddetti) possa diventare una competenza distintiva e di vantaggio competitivo per il 
Gruppo; 
• disegnare, pianificare e supportare l’implementazione delle migliori soluzioni per 
potenziare la strategia aziendale di gestione del dato e contribuire a migliori risultati di 
business.
78 DICHIARAZIONE CONSOLIDATA DI CARATTERE NON FINANZIARIO 2019