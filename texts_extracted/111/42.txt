In particolare, i temi, a seconda del punteggio assegnato, sono stati inseriti all’interno di un piano 
cartesiano nel quale, sull’asse delle ascisse viene riportato, per ciascun tema, il valore attribuito dalla 
Direzione di Reale Group e, sull’asse delle ordinate, il valore attribuito da parte degli stakeholder. Dopo 
aver definito una “soglia di materialità”, i temi materiali identificati risultano essere quelli che compaiono 
nella matrice in alto a destra. Questi temi sono infatti stati valutati come materiali sia per la Direzione di 
Reale Group che per gli stakeholder.
Ai fini della comprensione del documento, occorre dunque chiarire che nella DNF verranno trattati tutti 
i temi materiali presentati nella matrice.
Con riferimento ai temi trattati nelle DNF 2017 e 2018, inoltre, è opportuno segnalare alcune modifiche, 
che hanno comportato una revisione nei nomi dei temi, ma anche un arricchimento nella trattazione dei 
rispettivi contenuti:
• Centralità del Socio/Assicurato – Cliente  -> Customer Centricity
• Valorizzazione delle persone di Reale Group -> People & Diversity
• Gestione delle erogazioni liberali -> Filantropia d’impatto
• Innovazione e Internazionalizzazione -> Innovability
• Performance Ambientale -> Climate Change.
 La nuova analisi di materialità ha inoltre fatto emergere alcune nuove e rilevanti tematiche: Privacy & 
Cyber Security, Comunicazione e Reputazione e Finanza Sostenibile.
La Mutualità e la Trasparenza, principi che guidano, da più di 190 anni,  il modo di fare impresa di Reale 
Group, vengono rendicontati in modo trasversale in tutto il documento.
 Il Sistema di Governance, di controllo interno e di gestione dei rischi, la Gestione della catena di fornitura 
e l’anticorruzione, sebbene non siano più temi compresi nella matrice di materialità, sono trattati 
all’interno del documento, così come richiesto dal D.Lgs. 254/2016.
La matrice è stata approvata dal Comitato di Direzione di Gruppo in data 12 febbraio 2020.
Ogni tema materiale viene sviluppato sia internamente che esternamente a Reale Group a seconda 
della sua rilevanza per le differenti categorie di portatori di interesse.
DICHIARAZIONE CONSOLIDATA DI CARATTERE NON FINANZIARIO 2019 43