2.   REALE GROUP: IDENTITÀ E VALORI 
2.1   IDENTITÀ E IMPRESE DEL GRUPPO
La Società Reale Mutua di Assicurazioni, oggi la più grande Compagnia assicurativa italiana 
costituita in forma di mutua, nasce a Torino nel 1828 come “Società Reale di Assicurazioni 
Generale e Mutua contro gli Incendi”. 
È Capogruppo di Reale Group che opera in Italia, Spagna e Cile, offrendo proposte nel campo 
assicurativo, bancario, immobiliare e dei servizi.
Di seguito si riporta una sintesi dell’oggetto sociale e delle attività, prodotti e servizi delle Imprese 
del Gruppo in perimetro.
•  Reale Mutua, Capogruppo con sede a Torino in via Corte d’Appello n. 11, è presente sull’intero 
territorio nazionale e offre i suoi servizi alla collettività (persone, famiglie e imprese), attraverso 
una rete di agenzie e di centri di liquidazione danni, avendo per oggetto l’esercizio, in forma 
mutualistica, dell’assicurazione in tutti i rami Vita e Danni e della riassicurazione;
•  Italiana  Assicurazioni,  ha  come  oggetto  sociale  l’esercizio  dell’assicurazione  e  della 
riassicurazione nei rami Danni e Vita;
•  Reale Seguros Generales, impresa del Gruppo che occupa una posizione di rilievo in Spagna 
dove è presente dal 1988. È una delle compagnie più solventi del mercato assicurativo 
spagnolo ed è il riferimento per oltre un milione e mezzo di clienti che ripongono la fiducia 
nell’offerta di prodotti e servizi assicurativi e finanziari. Lavora con una rete di 400 agenzie e 
oltre 3000 broker distribuiti in tutto il Paese;
•  Banca Reale offre servizi di raccolta e gestione del risparmio ed esercita il credito nelle sue 
varie forme, nonché con ogni altra attività finanziaria;
•  Blue Assistance, società di servizi qualificata nella progettazione, realizzazione ed erogazione 
di assistenza per la persona, per la famiglia e i loro beni e, quindi, nella gestione di attività 
tecnico-liquidative, consulenza e customer care;
•  Reale ITES e Reale ITES ESP, imprese del Gruppo aventi per oggetto la prestazione di servizi 
informatici e affini alle imprese del Gruppo presenti in Italia e Spagna;
•  Reale  Immobili,  impresa  del  Gruppo  che  si  occupa  della  gestione,  conservazione  e 
valorizzazione del proprio patrimonio immobiliare e di quello delle Imprese di Reale Group, a 
cui fornisce consulenza in materia tecnica e immobiliare;
•  Italnext, impresa che svolge attività di intermediazione per la vendita di prodotti assicurativi 
e per la promozione di tutele previdenziali e assistenziali;
•  Rem Intermediazioni, impresa che ha per oggetto l’assunzione di incarichi diretti a promuovere 
la conclusione di contratti di assicurazione e la relativa attività di amministrazione;
•  Reale Vida Y Pensiones, è stata costituita nel 2010 per ampliare l’offerta di prodotti Vita e 
Risparmio di Reale Seguros;
•  Igar, con sede in Spagna dal 1995, gestisce e valorizza il patrimonio immobiliare di Reale 
Seguros;
•  Reale Chile Seguros Generales, la prima espansione oltreoceano di Reale Group, il cui obiettivo 
è arrivare ad essere in 5 anni una delle prime 10 compagnie Danni del mercato cileno;
•  Reale Group Chile è la compagnia holding presente sul mercato cileno che raggruppa gli 
interessi di Reale Group e dei suoi soci locali;
•  Reale Group Latam è la compagnia holding di Reale Group per lo sviluppo in America Latina.
DICHIARAZIONE CONSOLIDATA DI CARATTERE NON FINANZIARIO 2019 13