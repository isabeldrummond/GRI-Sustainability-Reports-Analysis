touch point, riceve tramite e-mail una richiesta di feedback in cui gli viene chiesto “su una scala da 
0 a 10, con quale probabilità consiglierebbe l’azienda ad amici e/o colleghi?”. A questa domanda 
di tipo quantitativo si affianca una domanda di tipo qualitativo utile a capire le motivazioni 
sottostanti al voto.
Le risposte permettono di classificare quelli che sono i momenti di disagio e i momenti di valore 
vissuti dai Clienti. Relativamente ai primi, Reale Group attua un processo estensivo su tutte 
le aree dell’Azienda coinvolte, per mettere in atto prontamente delle azioni di miglioramento 
dell’experience dei nostri Clienti. 
Ad oggi, Reale Group ha contattato più di 200.000 Clienti e rileva e analizza in modo costante la 
voce del Cliente in tutti i punti di contatto più importanti della relazione con il Gruppo. I risultati della 
raccolta della voce del Cliente, oltre ad alimentare il processo di miglioramento dell’experience, 
stanno confermando la soddisfazione complessiva dei Clienti. Oltre il 93% dei Clienti si dichiara 
soddisfatto del rapporto con la propria Compagnia, con punte di eccellenza nella relazione con 
gli intermediari e nella gestione del sinistro, che conferma punteggi di soddisfazione superiori ad 
8/10 lungo tutto il processo.
In termini di ascolto dei Soci/Assicurati-Clienti, questa metodologia si affianca alla Commissione 
di Garanzia, costituita per Reale Mutua e per Italiana Assicurazioni. La Commissione di Garanzia è 
un organismo imparziale utile a risolvere eventuali controversie con la Compagnia attraverso una 
procedura agile, minime formalità e nessun costo per gli Assicurati. È composta da tre giuristi di 
riconosciuto prestigio che non hanno rapporti professionali con Reale Mutua. Possono ricorrervi 
sia le persone fisiche (per ricorsi fino a 60.000 euro), sia le associazioni e società (ricorsi fino a 
160.000 euro).
Il regolamento della Commissione di Garanzia dell’Assicurato, nella sua ultima versione, è stato 
approvato dal Consiglio di Amministrazione della Società Reale Mutua di Assicurazioni nella 
riunione del 28 aprile 2014 e ratificato dal Consiglio di Amministrazione di Italiana Assicurazioni 
S.p.A. nella riunione del 21 maggio 2014.
DICHIARAZIONE CONSOLIDATA DI CARATTERE NON FINANZIARIO 2019 53