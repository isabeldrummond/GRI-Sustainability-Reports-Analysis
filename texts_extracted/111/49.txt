Comunicazione verso i Soci/Assicurati - Clienti
L’ufficio Comunicazione Brand di Gruppo e Social Media si occupa della predisposizione di materiali 
commerciali relativi a prodotti e campagne e ad eventi locali per le Agenzie di Reale Mutua. I 
materiali vengono prodotti e divulgati sul territorio tramite mail, nelle sedi degli eventi, tramite 
strumenti cartacei, allestimenti interni di Agenzia per cui vengono ritenuti importanti da un punto 
di vista di impatto reputazionale.
L’obiettivo per il 2020 è coinvolgere maggiormente i clienti per dar voce a loro su alcune scelte di 
sostenibilità (anche per la definizione di prodotti sostenibili).
 
Comunicazione interna
La comunicazione interna riveste oggi un ruolo importante nell’informare e ingaggiare uno 
degli stakeholder fondamentali per lo sviluppo delle attività core dell’azienda – i Dipendenti – 
supportando altresì la realizzazione del Piano Strategico, creando inoltre un ambiente favorevole 
e stimolante per l’attività quotidiana.
Il presidio è affidato all’ufficio “Communication and Engagement”. La sua collocazione in seno alla 
Direzione Risorse, e in particolare alla funzione di Change Management, sottolinea l’impatto del 
cambiamento culturale richiesto da un contesto sociale e di mercato in continuo mutamento. 
La funzione lavora trasversalmente per tutto il Gruppo, ponendosi come punto di riferimento per la 
comunicazione centralizzata e come supporto alle diverse realtà aziendali, affiancandole fin dalle 
fasi iniziali dei vari progetti nell’espressione delle esigenze comunicative e nell’individuazione di 
modalità adatte ad esprimerle.
Sempre di più il concetto di “centralità del cliente” richiede di gestire con coerenza il cliente interno 
ed esterno, usando pari attenzione e strumenti di volta in volta adeguati allo scopo.
La comunicazione interna ha quindi un doppio ruolo. Da un lato, facilita i dipendenti nel lavorare in 
modo efficace ma anche coerente con gli andamenti aziendali e il piano strategico che guida l’azione 
delle Società; dall’altro, punta a renderli maggiormente partecipi dei processi di trasformazione 
del Gruppo, coinvolgendoli e abilitandoli a sfruttare al meglio tutte le opportunità di crescita 
– lavorativa e personale – messe a loro disposizione. Da qui l’importanza della funzione, in 
quanto una comunicazione insufficiente o incoerente può rallentare e ostacolare questi processi, 
intervenendo negativamente sulla motivazione dei dipendenti, sul loro coinvolgimento e in ultima 
analisi sul raggiungimento degli obiettivi.
La  funzione  utilizza  diversi  strumenti  per  raggiungere  capillarmente  tutti  i  dipendenti  e 
concretizzare gli obiettivi che si prefigge. Tra questi, il più recente e il più impattante è Really, il 
nuovo digital workplace di Gruppo, che punta ad unire la parte informativa, applicativa e social 
sotto un’unica piattaforma e un’interfaccia comune alle varie Società del Gruppo, lavorando 
contemporaneamente su un duplice fronte: lo sviluppo di una cultura di Gruppo più solida e 
condivisa insieme alla possibilità di personalizzare l’interfaccia secondo le esigenze e le necessità 
concrete di ciascuno.
Digital signage, eventi, house organ sono altri strumenti per la comunicazione verso i dipendenti 
e per il loro coinvolgimento; a tale scopo vengono coordinati tra loro e resi coerenti all’ecosistema 
generato dal Piano Strategico di Gruppo, anche in questo caso seguendo o anticipando le 
50 DICHIARAZIONE CONSOLIDATA DI CARATTERE NON FINANZIARIO 2019