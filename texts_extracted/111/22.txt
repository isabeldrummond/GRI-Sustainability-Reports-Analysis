nel perseguimento degli obiettivi assegnati e sono svolti dalle strutture organizzative 
responsabili delle attività;
•  controlli di secondo livello: rappresentano l’insieme di attività svolte da funzioni/organi 
che, in posizione indipendente dai responsabili delle attività, hanno il compito di monitorare 
in via sistematica l’andamento delle diverse famiglie di rischio, l’operatività e l’adeguatezza 
dei controlli di primo livello (es: Risk Management, Compliance, Antiriciclaggio, funzione 
Attuariale, ecc.);
•  controlli di terzo livello: sono rappresentati dall’attività di Revisione Interna volta a valutare 
l’efficacia e l’efficienza del complessivo sistema dei controlli interni.
La Capogruppo, al fine di verificare la rispondenza dei comportamenti delle imprese appartenenti 
al Gruppo, l’applicazione coerente da parte delle singole Società delle disposizioni in materia di 
governo societario a esse applicabili, nonché l’efficacia dei sistemi di controllo interno e gestione 
dei rischi, pone in atto una serie di meccanismi fra cui la creazione di funzioni e processi di gruppo, 
flussi informativi e attività di verifica coordinata fra le funzioni fondamentali costituite presso la 
Capogruppo e quelle delle singole imprese. A tal fine Reale Mutua, in qualità di ultima Società 
controllante italiana, si attiva affinché siano effettuati accertamenti periodici nei confronti delle 
Società del Gruppo, anche mediante le funzioni di revisione interna delle stesse.
L’approccio al rischio nel Gruppo, in aggiunta agli aspetti normativi e ai criteri di una sana e 
prudente gestione, non può prescindere dalla natura mutualistica della Capogruppo che si 
riflette sul Gruppo stesso. Reale Mutua formalizza e rende noti alle imprese del Gruppo i criteri di 
identificazione, misurazione, gestione e controllo di tutti i rischi.
L’approccio di cui sopra e l’obiettivo di mantenere la piena autonomia e indipendenza da centri 
esterni di controllo e di capitalizzazione rendono centrali nella strategia del Gruppo la continua 
evoluzione del sistema di gestione del rischio, quale elemento fondamentale per lo sviluppo e la 
continuità di ciascuna azienda del Gruppo stesso. 
Il modello organizzativo per il sistema di gestione dei rischi è comune a tutte le Società del Gruppo. 
La Capogruppo, nell’ambito dell’esercizio della propria attività di direzione e coordinamento, 
stabilisce le linee guida generali del sistema di gestione dei rischi che vengono recepite dalle 
Società controllate.
Tale modello è caratterizzato dalla presenza di funzioni fondamentali e assimilate:
•  il Chief Risk Officer di Gruppo, funzione istituita presso la Capogruppo, con la finalità di 
garantire, nell’ambito del sistema dei controlli interni, la gestione complessiva dei rischi del 
Gruppo e di governare e coordinare, in maniera accentrata, tutte le tematiche afferenti al 
presidio dei rischi aziendali nonché di assicurare la coerenza nell’implementazione delle linee 
guida definite, sulla materia, dall’organo amministrativo della USCI;
•  Risk  Management  di  Gruppo,  funzione  con  un  ruolo  di  monitoraggio,  supervisione  e 
coordinamento per le Società assicurative appartenenti al Gruppo, al fine di garantire che 
la gestione dei rischi attuali e prospettici, con particolare attenzione a quelli significativi, sia 
attuata in maniera coerente e continuativa a livello di gruppo assicurativo;
•  Attuariale di Gruppo, funzione con i compiti, tra gli altri di coordinare il calcolo delle riserve 
tecniche, garantire l’adeguatezza delle metodologie, dei modelli e delle ipotesi alla base del 
calcolo delle riserve tecniche, valutare la sufficienza e la qualità dei dati utilizzati nel calcolo 
delle riserve tecniche, confrontare le migliori stime con i dati desunti dall’esperienza, formulare 
pareri sulla politica di sottoscrizione globale e sull’adeguatezza degli accordi di riassicurazione;
DICHIARAZIONE CONSOLIDATA DI CARATTERE NON FINANZIARIO 2019 23