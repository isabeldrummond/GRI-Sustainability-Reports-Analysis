Progetto POWERCODERS
Powercoders, è un programma nato in Svizzera nel 2016, che offre corsi intensivi di programmazione 
a rifugiati con l’obiettivo di facilitare la loro integrazione nel mondo lavorativo IT.
 Alcuni dati ad oggi su Powercoders:
• 
Numero di studenti formati in totale: 130
• 
Percentuale studenti che hanno trovato uno stage dopo il corso: 97%
• 
Percentuale studenti che hanno trovato un lavoro a tempo indeterminato: 60%
• 
Tasso di abbandono: intorno allo 0
• 
Corsi tenuti in 4 città svizzere, di cui due accademie permanenti a Zurigo e a Losanna.
 
Il progetto affronta due sfide importanti:
• 
il numero alto di rifugiati disoccupati con competenze IT 
• 
la carenza di professionalità IT rispetto alle esigenze del mercato (nel 2018 sono state aperte 
106.000 posizioni IT di cui il 30% è tuttora scoperto)
Reale Foundation è venuta a conoscenza del progetto grazie a EURAPCO. Il 20 gennaio 2020 è stato 
inaugurato Powercoders Italia. Il primo corso, della durata di tre mesi, vede coinvolti 20 partecipanti 
rifugiati e titolari di protezione internazionale di diverse nazionalità (Siria, Congo, Libia, Pakistan, 
Afganistan…) di età comprese tra i 19 e i 40 anni.
 Il progetto, sostenuto principalmente da Reale Foundation, coinvolge anche Fondazione Accenture, 
Compagnia di San Paolo, Fondazione Specchio dei Tempi La Stampa, Lenovo, Fondazione IBM e UNHCR, 
l’Agenzia delle Nazioni Unite per i Rifugiati. Alla formazione dei rifugiati parteciperanno anche alcuni 
managers di Reale Mutua, ITES, Italiana e Blue Assistance. Alla presentazione in conferenza stampa, il 
progetto ha suscitato grande interesse da parte dei media, con uscite stampa sui principali quotidiani 
e sul TGR di Rai 3. L’auspicio è che la fase pilota si concluda con successo per valutare la fattibilità di 
ripetere i corsi su Torino e ampliare la loro diffusione in Italia e all’estero attraverso la rete EURAPCO.
Il progetto è in linea con gli obiettivi di Reale Foundation ed in particolare con l’Obiettivo n. 8 (Lavoro 
dignitoso e crescita economica) dell’Agenda 2030 delle Nazioni Unite.
Powercoders promuove i valori del Gruppo quali la sostenibilità intesa come generazione di impatto 
positivi e misurabili, la diversità, l’innovazione, la centralità delle persone, valori che saranno sempre più 
espliciti anche nella comunicazione di brand che intende rinnovarsi per trasmettere al meglio, a tutte le 
categorie di stakeholder, i principi che da sempre guidano il nostro modo di fare impresa.
DICHIARAZIONE CONSOLIDATA DI CARATTERE NON FINANZIARIO 2019 39