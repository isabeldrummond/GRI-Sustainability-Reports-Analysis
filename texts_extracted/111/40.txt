6.   ANALISI DI MATERIALITÀ E STAKEHOLDER
Nel 2019, Reale Group ha intrapreso un percorso di aggiornamento della propria matrice di materialità, 
finalizzato all’identificazione delle tematiche di sostenibilità ritenute maggiormente rilevanti dal Gruppo 
e dai suoi stakeholder.
Reale Group ha scelto di seguire il processo di materialità stabilito dal GRI, che consente di studiare la 
nuova matrice di materialità per mezzo di un processo strutturato in quattro fasi: 
• 
Identificazione dei temi potenzialmente rilevanti 
A partire dagli elementi di indirizzo strategico presenti nelle Guidelines 2020-2022 di Reale Group, 
è stata effettuata un’analisi di contesto (linee di indirizzo, standard nazionali e internazionali e le più 
recenti pubblicazioni della Commissione europea) ed un benchmark di settore.  
Fondamentale è stata inoltre l’attività di studio del corpo normativo interno di Gruppo e di 
mappatura dei riferimenti a tematiche di sostenibilità in ciascuna politica, regolamento o procedura 
rilevante.  
Fondamentale inoltre, lo studio della prima matrice di materialità di Reale Group, che ha guidato 
la rendicontazione non finanziaria per gli anni 2017 e 2018. I temi identificati in passato erano: 
Centralità del socio/assicurato-cliente; Importanza della rete agenziale; Valorizzazione delle 
persone di Reale Group; Sistema di Governance, di controllo interno e di gestione dei rischi; Gestione 
delle erogazioni liberali; Innovazione e Internazionalizzazione; Gestione della catena di fornitura; 
Performance Ambientale e Anticorruzione.
• Prioritizzazione dei temi potenzialmente rilevanti  
Attraverso l’applicazione di una soglia di materialità è stata identificata una “long list” di temi 
potenzialmente rilevanti, in particolare:  
CUSTOMER CENTRICITY, PRIVACY & CYBER SECURITY, MUTUALITÀ E TRASPARENZA, 
IMPORTANZA DELLA RETE AGENZIALE, COMUNICAZIONE E REPUTAZIONE, FINANZA SOSTENIBILE, 
INNOVABILITY, PEOPLE & DIVERSITY, FILANTROPIA D’IMPATTO, CLIMATE CHANGE, CAMBIAMENTO 
DEMOGRAFICO E SOCIALE, EDUCAZIONE FINANZIARIA, SICUREZZA DEL PORTAFOGLIO CLIENTI, 
PREVENZIONE DELLA CORRUZIONE, MARKETING RESPONSABILE, MOBILITÀ, REMUNERAZIONE 
EQUA DEI DIPENDENTI ED INCENTIVI E SOSTENIBILITÀ NELLA CATENA DI FORNITURA.
• Valutazione della rilevanza di ogni tema per Reale Group e per gli stakeholder  
Attraverso attività di engagement interno ed esterno al Gruppo, i temi di long list individuati sono 
stati condivisi con il management, gli Organi di Governo e con gli stakeholder esterni di Reale Group, 
che hanno valutato, per ciascun tema, l’importanza per il Gruppo e le sue operazioni, in termini 
economici, ambientali e sociali, nonché la loro capacità di influenzare le scelte e le valutazioni degli 
stakeholder.  
Le tematiche sono state votate attraverso un questionario erogato grazie alla piattaforma online 
Survey Monkey: questa attività di stakeholder engagement ha visto il coinvolgimento di 1250 
persone.  
Gli stakeholder sono identificati all’interno del Codice Etico di Gruppo, approvato dal Consiglio 
di Amministrazione della Capogruppo: Amministrazione, Dipendenti, Soci Assicurati/Clienti, 
Intermediari, Fornitori/Fiduciari, Collettività, Azionisti e Autorità Pubbliche e di Vigilanza.
DICHIARAZIONE CONSOLIDATA DI CARATTERE NON FINANZIARIO 2019 41