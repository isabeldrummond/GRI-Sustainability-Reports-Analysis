tempeste, su proprietà e commercio e di variazioni di lungo termine nei pattern climatici.
•  Rischi di liability: rappresentati dalle future richieste di risarcimento inoltrate qualora si 
presentassero perdite o danni causati dagli effetti del cambiamento climatico;
•  Rischi di transizione: rappresentati da rischi finanziari che potrebbero emergere dai processi 
di transizione, appunto, verso un’economia low-carbon. 
Il Gruppo ha pertanto iniziato a studiare tali tematiche, considerando in primo luogo un aspetto 
numerico fondamentale: un significativo incremento dei sinistri legati agli eventi naturali (sia in 
ambito CVT grandine alle Auto sia danni ad immobili/infrastrutture) riconducibili a rischi fisici. 
Tali implicazioni, strettamente connesse al cambiamento climatico, hanno avuto impatto anche 
sulle politiche riassicurative di Reale Group: ciò ha indotto il Gruppo, negli ultimi anni, a stipulare 
appositi trattati di riassicurazione sui rami Incendio e CVT.
Il processo di valutazione degli investimenti e lo sviluppo di una metodologia che permetterà di 
identificare l’ESG Score permetterà di studiare il portafoglio esposto anche al fine di ipotizzare 
azioni/iniziative volte a mettere in sicurezza i rischi appartenenti a questa categoria, sia in essere 
sia quelli di nuova produzione. 
La Macro check list è la metodologia di valutazione del rischio, identificata come più appropriata 
non solo per mappare l’integrazione rischi ESG con i rischi strategici, operativi e reputazionali già 
tradizionalmente studiati, ma anche per identificare un rischio emergente, oggi identificato come 
Rischio climatico: questo rischio entra così a pieno titolo nel processo di gestione dei rischi del 
Gruppo e come tale verrà nei prossimi esercizi identificato, valutato, misurato e gestito.
 
7.8   PRIVACY & CYBER SECURITY              
 
Le informazioni gestite dalle imprese di Reale Group, siano esse di proprietà delle imprese stesse 
o dei dipendenti o di terzi, e la sicurezza/continuità dei servizi aziendali (e di tutti i processi che ne 
costituiscono supporto) sono un fattore imprescindibile per il presente e il futuro di Reale Group e 
hanno un’importanza strategica molto rilevante. 
La complessità crescente del contesto in cui opera Reale Group e la necessità di rimanere al passo 
con la concorrenza impongono una sempre maggiore velocità e qualità nell’offerta di servizi, in 
termini di contenuti, professionalità e sicurezza.
Tale obiettivo di crescita sulla qualità dei servizi può essere raggiunto principalmente mediante 
il continuo aumento della digitalizzazione delle informazioni e mediante l’adozione di processi 
standardizzati e automatizzati.
In sintesi, è ormai indubbio che esista una forte dipendenza dei servizi che costituiscono il core 
business di Reale Group dai servizi informativi e, in particolare, dalla loro qualità, disponibilità e 
sicurezza; ciò in un contesto in cui i rischi connessi alle violazioni dei sistemi di sicurezza sono in 
continuo aumento sia dal punto di vista quantitativo che qualitativo. 
Non a caso fra i rischi di cui si occupa il Global Risk Report, report pubblicato dal World Economic 
Forum e prodotto con la collaborazione di esperti e decision-maker di tutto il mondo per identificare 
e analizzare i rischi più rilevanti per la nostra società globalizzata, negli ultimi anni ha iniziato ad 
affacciarsi nella classifica un cluster identificato con il nome “rischio cyber”.
96 DICHIARAZIONE CONSOLIDATA DI CARATTERE NON FINANZIARIO 2019