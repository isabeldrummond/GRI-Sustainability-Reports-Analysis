favore sui rendimenti conseguiti e sulle prestazioni percepite. Il Fondo prevede la possibilità 
di investire su quattro differenti Linee, in base alla propria propensione al rischio oppure di 
optare per due profili di investimento programmato. Elemento distintivo del FPA TESEO è 
l’eticità di tutti i comparti d’investimento. Banca Reale, cui è delegata la gestione finanziaria 
del Fondo, per la scelta dei titoli in cui investire, si basa sui criteri di selezione individuati da 
un advisor etico indipendente, che ha elaborato una propria metodologia di valutazione che 
prevede la selezione delle Società “eleggibili” sulla base del superamento di uno screening 
negativo e positivo. Sono esclusi investimenti in tabacco, difesa, alcool, gioco d’azzardo, 
pornografia, nucleare e in quegli Stati in cui sia vigente la pena di morte e/o che non rispettino 
i fondamentali diritti umani. 
•  REALE VIDA RIESGO: è l’unica assicurazione in Spagna che assicura i neonati e i bambini tra 
gli 1 e i 18 anni. Per i neonati è prevista una copertura delle spese economiche necessarie 
per la cura e il trattamento di patologie mediche del neonato, come la sindrome di down o la 
spina bifida (fino a 60.000 €). Per i bambini tra gli 1 e i 18 anni è prevista la copertura delle 
spese economiche per la cura e il trattamento di gravi malattie (es. cancro, gravi ustioni, coma, 
distrofia muscolare e altre).
 
I prodotti con componenti di natura ambientale sono:
•  Pedala Protetto di Reale Mutua: polizza multirischio che tutela il ciclista in caso di danni che 
può causare a terzi in qualità di proprietario o conduttore della bicicletta, in caso di emergenze 
che possono accadere durante l’uso della stessa e copre eventuali spese legali a tutela dei suoi 
interessi relativamente a fatti collegati alla circolazione con la bicicletta e alla sua proprietà. 
Inoltre, è possibile estendere l’assicurazione al furto e agli infortuni del conducente;
•  Ecologica Reale (EcoWatt): soluzione assicurativa per la copertura degli eventi che potrebbero 
danneggiare l’impianto fotovoltaico, eolico e/o solare termico, offre la possibilità di tutelarsi 
da eventuali controversie connesse all’impianto, con una copertura dei danni cagionati verso 
terzi e l’opportunità di affrontare sereni eventuali dispute legali;
•  Responsabilità Civile Ambientale (Responsabilità Ambientale per Italiana Assicurazioni): 
tale  prodotto  ha  tre  condizioni  di  polizza  differenti:  “RC  Ambientale  Insediamenti”,  “RC 
Ambientale Attività presso terzi” e “RC Ambientale operazioni di carico e scarico”. A gennaio 
2020 verrà lanciato il nuovo prodotto di Responsabilità Ambientale, pensato per sostituire le 
tre versioni sopraindicate, le cui garanzie saranno revisionate e ampliate, aggiungendo diversi 
servizi dedicati sia alla prevenzione che al pronto intervento in caso di sinistro (non presenti 
nel prodotto precedente).  Come indicato nell’introduzione delle condizioni di polizza, il nuovo 
prodotto avrà l’obiettivo di:
• Proteggere il patrimonio dell’azienda e tenere indenne l’Assicurato, anche in virtù del 
principio di precauzione, in caso di danno all’ambiente o sua minaccia imminente, per 
tutte le spese che si rendano necessarie ai sensi della Parte Quarta Titolo V “Bonifica di 
siti contaminati”, e della Parte Sesta “Norme in materia di tutela risarcitoria contro i danni 
all’ambiente” del D.lgs. 152/2006 e successive modificazioni e integrazioni;
• Offrire una copertura ampia che comprenda anche i danni a terzi, o a seguito di eventi 
naturali  eccezionali,  atti  vandalici,  attacchi  di  hacker,  incendi  o  agenti  inquinanti  che 
provengono dall’esterno;
• Supportare l’Assicurato in caso di danno all’ambiente per una pronta ripresa delle attività, 
nella scelta dei migliori consulenti, tecnici e legali, nella gestione dei rapporti con gli enti, 
nella messa in opera degli interventi richiesti, in particolare dalla Parte Quarta Titolo V e 
dalla Parte Sesta del D. Lgs. 152/2006;
56 DICHIARAZIONE CONSOLIDATA DI CARATTERE NON FINANZIARIO 2019