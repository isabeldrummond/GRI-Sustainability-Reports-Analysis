EXECUTIVE SUMMARY
Con questa terza  edizione della Dichiarazione consolidata di carattere non finanziario (di seguito 
anche “Dichiarazione” o “documento”), Reale Group (di seguito, in breve, anche “il Gruppo”) 
intende rispondere a quanto richiesto dal  D. Lgs 254/16, emesso in “attuazione della Direttiva 
2014/95/UE del Parlamento europeo e del Consiglio del 22 ottobre 2014, recante modifica 
alla Direttiva 2013/34/UE per quanto riguarda la comunicazione di informazioni di carattere 
non finanziario e di informazioni sulla diversità da parte di talune imprese e di taluni gruppi di 
grandi dimensioni” (di seguito, per brevità, anche “il Decreto”), presentando la “Dichiarazione 
consolidata di carattere non finanziario”, sotto forma di “relazione distinta”.
Fornisce pertanto informazioni relative al modello aziendale di gestione e organizzazione 
delle attività di impresa, alle politiche praticate, ai principali rischi, generati o subiti, connessi 
ai suddetti temi. Il documento si pone inoltre l’obiettivo di armonizzare la pubblicazione delle 
informazioni non finanziarie, rendendole più facilmente accessibili ad investitori e consumatori.
Il documento infatti raccoglie la suddetta tipologia di informazioni per tutte le Imprese del 
Gruppo, in Italia, Spagna e Cile, ne descrive valori e principi, nonché il modello di organizzazione 
e la strategia di sostenibilità condivisa a livello globale, implementabile secondo le specificità 
locali.  
Il processo sottostante la redazione della presente relazione, già consolidato in Reale Group 
grazie  all’esperienza  maturata  negli  anni  precedenti  alla  rendicontazione  obbligatoria,  ha 
coinvolto, per la definizione dei temi più rilevanti, un importante numero di portatori di interesse 
(stakeholder) interni ed esterni all’impresa direttamente o indirettamente collegati alla stessa. 
Questo è stato possibile grazie ad un’analisi di materialità strutturata, svolta attraverso sia un 
lavoro di benchmarking sia la diretta partecipazione di Amministratori, Sindaci, Alta Direzione, 
Dipendenti, Soci, Clienti, Intermediari e Membri delle comunità nelle quali Reale Group è 
presente ed opera. 
L’analisi dei temi rilevanti per Reale Group è stata svolta secondo i requisiti del Decreto, 
dettagliando  quindi  per  ogni  tematica,  indicatori  quantitativi,  qualitativi  e  rischi  connessi 
generati o subiti. 
Si sottolinea inoltre la corrispondenza dei suddetti temi con il piano strategico del Gruppo 2020-
2022, all’interno del quale mutualità, indipendenza e sostenibilità sono i principi che guidano 
il modo di fare impresa, abilitati dalle persone, dalla tecnologia e dal capitale per guardare al 
futuro, investendo sulla trasformazione digitale, sull’internazionalizzazione e sulla centralità 
del Socio, Cliente, Assicurato.
DICHIARAZIONE CONSOLIDATA DI CARATTERE NON FINANZIARIO 2019 3