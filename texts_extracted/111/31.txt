Relativamente ai temi di Customer Centricity, Importanza della rete agenziale e Innovability Reale 
Group ha deciso, in linea con la Guida alla redazione del GRI, clausola 2.5, di rendicontare le proprie 
performance utilizzando indicatori autonomi e Key Performance Indicators (KPIs ) specifici non GRI, 
per meglio rappresentare la rilevanza del tema per il Gruppo in un’ottica di costante rinnovamento 
della rendicontazione di sostenibilità. Per questi indicatori, Reale Group ha rendicontato la propria 
modalità di gestione utilizzando il GRI 103: Modalità di gestione e utilizzato informative appropriate 
provenienti da altre fonti.
Il presente documento è stato sottoposto a revisione limitata da parte della Società EY S.p.A.. I 
risultati delle verifiche svolte ai sensi dell’art. 3 comma 10 del D.Lgs 254/16 e del Regolamento 
Consob n. 20267 sono contenute nella relazione della Società di revisione, riportata alla fine del 
presente documento. La verifica è svolta secondo le procedure indicate nella “Relazione della 
Società di revisione”, inclusa nel presente Documento - “limited assurance engagement” secondo 
i criteri indicati dal principio ISAE 3000 Revised.
Eventuali limitazioni del perimetro vengono, nella Dichiarazione, opportunamente segnalate con precisi riferimenti a specifici 
indicatori e/o disclosures. 
Al fine di assicurare un raffronto delle informazioni in relazione a quelle degli esercizi precedenti e rispettare il principio di 
comparabilità, i dati quantitativi del presente documento si riferiscono, per quanto riguarda le Società del Gruppo incluse 
nelle precedenti edizioni della Dichiarazione, agli esercizi 2017, 2018 e 2019. 
Eventuali eccezioni ai criteri sopra individuati sono riportate nelle singole sezioni del documento.
Il periodo di rendicontazione del presente documento è 1/1/2019 – 31/12/2019.
La Dichiarazione precedente, relativa al 2018, è stata approvata dal Consiglio di Amministrazione di Reale Mutua il 15 marzo 
2019 e ratificata da tutti i Consigli di Amministrazione delle società del Gruppo, inoltre l’Assemblea dei Delegati di Reale 
Mutua ha preso visione del Documento il 17/04/2019. 
Per qualsiasi contatto è possibile rivolgersi alla Direzione Sostenibilità di Reale Group con ufficio in Capogruppo (indirizzo mail 
direzionesostenibilitadigruppo@realemutua.it).
32 DICHIARAZIONE CONSOLIDATA DI CARATTERE NON FINANZIARIO 2019