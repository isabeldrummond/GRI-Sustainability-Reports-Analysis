Il documento risulta strutturato nelle seguenti sezioni:
1.    la gestione dei rapporti con i fornitori in Reale Group;
2.    principi (Etica, Lavoro, Diritti Umani e Ambiente); 
3.    monitoraggio e segnalazioni.
Come riportato nella prima sezione del Codice, la relazione cliente – fornitore è considerata da 
Reale Group una vera e propria “partnership” basata sul rispetto dell’etica professionale e di 
regole deontologiche reciproche. 
La creazione di una rete di relazioni duratura e reciprocamente soddisfacente con fornitori 
qualificati rappresenta per Reale Group un obiettivo strategico e una fonte di successo competitivo. 
Inoltre, all’interno del Codice Etico di Gruppo sono riportati i principi generali di comportamento da 
adottare nei rapporti con i fornitori. 
Nei criteri di selezione e valutazione dei Fornitori, Reale Group segue regole precise, che guidano 
l’individuazione delle specifiche del bene o servizio da acquistare, l’utilizzo di procedure di accesso 
al mercato tali da evitare equivoci e situazioni di privilegio, la definizione di criteri di scelta obiettivi, 
il rispetto degli accordi stipulati e l’assoluta indipendenza nei rapporti tra le parti.
Riguardo  alla  scelta  dei  Fornitori,  vengono  selezionati  solamente  coloro  che  dimostrino,  a 
seguito di un processo di qualificazione, di possedere i requisiti tecnici, economici e organizzativi 
necessari; oltre a questo, essi devono dichiarare preventivamente l’impegno a osservare i principi 
etico-comportamentali contenuti nel Codice, per sé, i subfornitori autorizzati, i loro dipendenti e 
collaboratori.
In coerenza con i valori enunciati nel presente Codice, il Gruppo si impegna a scegliere quali 
Fornitori coloro che gestiscono in modo responsabile gli impatti ambientali e sociali, tutelano i 
diritti dei propri lavoratori e promuovono tali istanze anche presso la rete dei subfornitori.
La separazione dei ruoli, nelle diverse fasi operative e decisionali del processo d’acquisto, 
rappresenta il principale strumento gestionale per assicurare la correttezza, la trasparenza 
e il controllo nella relazione con i Fornitori, impedendo condizioni di vantaggio individuale 
nell’espletamento delle stesse.
La responsabilità di chi definisce le caratteristiche dei prodotti o servizi da acquistare è separata 
dalla responsabilità di chi provvede ad avviare, negoziare e concludere, contrattualizzandole, le 
trattative commerciali con i Fornitori.
Non si segnalano cambiamenti significativi dell’organizzazione e della catena di fornitura.
2.3   MODELLO DI ORGANIZZAZIONE E GOVERNANCE
La Corporate Governance, rappresenta il sistema attraverso cui Reale Group è gestita e controllata; 
essa identifica le regole e le procedure, a ogni livello, per assicurare la corretta gestione del Gruppo 
in termini di governo e controllo, e disciplina le relazioni tra i vari attori coinvolti.
Reale Group dispone di un sistema di governo societario adeguato alla struttura, al modello 
di business e alla natura, portata e complessità dei rischi del Gruppo e delle singole Società 
partecipate e controllate, che consente la sana e prudente gestione dello stesso e che tiene conto 
20 DICHIARAZIONE CONSOLIDATA DI CARATTERE NON FINANZIARIO 2019