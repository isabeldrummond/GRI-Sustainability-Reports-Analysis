Il dialogo tra le parti sociali ha permesso la realizzazione di alcuni importanti progetti quali la flessibilità 
oraria per favorire la conciliazione dei tempi di vita e di lavoro (quale ad esempio l’orario flessibile, 
il tempo parziale, il lavoro a distanza e il lavoro agile), l’agevolazione per l’abitazione di alloggi in 
locazione / mutuo casa, l’attenzione alle questioni di genere (Commissione Pari Opportunità), la 
tutela della salute (Polizza Infortuni e Malattie), le soluzioni specifiche per il personale diversamente 
abile, le politiche a favore dei lavoratori studenti, il trasporto eco-sostenibile (incentivazione 
dell’utilizzo dei mezzi pubblici e delle biciclette) e la formazione continua per tutti i dipendenti. 
La totalità dei contratti dei dipendenti di Reale Group è coperta dalla contrattazione collettiva
Lavoro agile 
Per lavoro agile si intende l’esecuzione dell’attività lavorativa, nel rispetto della durata massima 
giornaliera dell’orario di lavoro, al di fuori dei locali aziendali, senza l’utilizzo di una postazione 
fissa ed i cui orari non sono rigidamente stabiliti.
Il progetto è stato avviato a luglio 2017, con un accordo tra le Parti Sociali che ha fissato il 
perimetro d’azione, le percentuali di accesso e il periodo di sperimentazione del lavoro agile. Il 
progetto pilota ha coinvolto alcune Società del gruppo a partire da gennaio 2018 (Reale Mutua, 
Italiana, Reale Ites, Reale Immobili) e ad aprile 2018 si sono aggiunte due altre Società del 
Gruppo (Banca Reale e Blue Assistance). Nella fase sperimentale i lavoratori potevano richiedere 
di aderire al progetto inviando la propria candidatura per rientrare in una delle tre graduatorie 
(conciliazione figli-familiari a carico, motivi aziendali, sperimentazione pura) fino ad esaurimento 
posti disponibili (12% della popolazione aziendale). 
Nella fase di estensione attuale il progetto coinvolge il 75% della popolazione aziendale (55% nel 
caso di Blue Assistance), senza la presenza di graduatorie, con la possibilità di lavorare 7 giorni 
al mese in modalità agile. Dal 2021 saranno eliminati i limiti percentuali di accesso (dal 2023 per 
Blue Assistance) e le giornate fruibili nel mese saranno 8.  
Il Gruppo, consapevole delle opportunità di cambiamento culturale offerte dal lavoro agile, ha 
deciso di accompagnare il progetto di Smart Working con diverse iniziative di formazione, gestite 
sia internamente che esternamente da Academy.
L’andamento iniziale del progetto è stato inoltre monitorato con una serie di survey, da cui 
è emersa molta soddisfazione sia da parte dei manager che degli smart worker (per entrambi 
superiore a 8 in una scala da 1 a 10). I manager hanno dichiarato un aumento della produttività; 
gli smart worker una migliore concentrazione nel lavoro e maggiore benessere personale; i peer 
un maggiore utilizzo della tecnologia per collaborare a distanza. 
Il tempo risparmiato dagli spostamenti (mediamente 101 minuti al giorno) è stato reinvestito 
dalle persone in famiglia, lavoro, sport e hobby.
Il progetto lavoro agile nasce quindi non solo per il raggiungimento di una miglior conciliazione tra 
vita privata e lavorativa, che può condurre a un maggior benessere lavorativo e può costituire una 
leva di engagement per i dipendenti, ma viene anche concepito come un’opportunità di sviluppo 
di una nuova cultura aziendale, fondata su una maggiore responsabilizzazione delle persone, 
sull’utilizzo di strumenti digitali e su un’ottica di lavoro per obiettivi, orientata al raggiungimento 
dei risultati.
960 dipendenti italiani hanno attivato lo Smart Working nel 2019 per un totale di 21.600 giornate 
di lavoro (pari a circa 1 tCO2eq non emesse).
DICHIARAZIONE CONSOLIDATA DI CARATTERE NON FINANZIARIO 2019 69