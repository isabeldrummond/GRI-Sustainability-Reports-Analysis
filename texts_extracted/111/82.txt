7.6   CLIMATE CHANGE
“Il cambiamento climatico è la sfida chiave del nostro tempo. La nostra generazione è la prima a 
sperimentare il rapido aumento delle temperature in tutto il mondo e probabilmente l’ultima ad 
avere l’opportunità di combattere efficacemente l’imminente crisi climatica globale.”
La Dichiarazione relativa all’”Iniziativa per una maggiore ambizione climatica”, firmata dai capi di 
Stato e di Governo in occasione del Climate Action Summit ONU di New York del 23 settembre 
2019, non lascia dubbi sul riconoscimento a livello mondiale della rilevanza assunta dal Climate 
Change. 
“Il  Panel  intergovernativo  sui  cambiamenti  climatici  nel  suo  rapporto  sull’impatto  di  un 
riscaldamento globale di 1,5 gradi Celsius conferma inequivocabilmente che stiamo già osservando 
le ricadute negative dei cambiamenti climatici; inoltre, dimostra chiaramente le vulnerabilità, 
l’impatto e i rischi di un ulteriore riscaldamento globale per le società umane e i sistemi naturali, 
incluso il raggiungimento dello sviluppo sostenibile e degli Obiettivi di sviluppo sostenibile (SDG).”
In quest’ottica, Reale Group, fedele ai propri principi mutualistici, ha scelto di impegnarsi a 
concorrere al raggiungimento degli Obiettivi per lo Sviluppo Sostenibile definiti nell’Agenda 2030 
delle Nazioni Unite; obiettivi individuati nell’ambito delle aree di interesse di Reale Foundation e 
delle attività con impatto ambientale ritenuto significativo dal Gruppo.
Al fine di consolidare gli impegni sulle tematiche materiali rilevanti, Reale Group ha definito una 
Strategia di Sostenibilità, approvata dai Consigli di Amministrazione delle Imprese del Gruppo, che 
sviluppi obiettivi di medio-lungo termine e che includa nel contempo la Politica Ambientale come 
impegno del Gruppo alla minimizzazione dei propri impatti ambientali.
Si segnala che, dal 2012, è stato implementato un Sistema di Gestione Ambientale secondo 
la norma internazionale UNI EN ISO 14001 per Reale Mutua, esteso al Gruppo nel 2017.  
Il Gruppo si impegna, grazie all’adozione di politiche di gestione dei rischi, alla prevenzione 
dell’inquinamento,  alla  protezione  dell’ambiente,  al  soddisfacimento  dei  propri  obblighi  di 
conformità e al miglioramento continuo delle prestazioni ambientali.
Gli strumenti scelti da Reale Group per promuovere tali progetti comprendono:
•  Reale Foundation, la Fondazione corporate di Reale Group, le cui attività progettuali sono 
principalmente rivolte alla gestione e prevenzione delle malattie croniche, all’integrazione 
socio-economica dei giovani appartenenti a categorie sociali deboli e alla resilienza ai rischi 
generati da catastrofi naturali delle comunità nelle quali il Gruppo è presente ed opera; 
•  pubblicazione della Dichiarazione Consolidata di Carattere non finanziario (DNF), adottando 
per la rendicontazione i “Global Reporting Initiative Sustainability Reporting Standards” (GRI);
•  implementazione di un Sistema di Gestione Ambientale secondo la norma internazionale 
UNI  EN  ISO  14001,  impegnandosi  alla  prevenzione  dell’inquinamento,  alla  protezione 
dell’ambiente, al soddisfacimento dei propri obblighi di conformità e al miglioramento continuo 
delle prestazioni ambientali;
•  adozione di politiche di gestione dei rischi di natura ambientale e sociale, generati e subiti;
•  adesione al United Nations Global Compact (UNGC), iniziativa delle Nazioni Unite nata per 
incoraggiare le aziende di tutto il mondo ad adottare politiche sostenibili e nel rispetto della 
responsabilità sociale d’impresa e per rendere pubblici i risultati delle azioni intraprese, 
approcciando secondo dieci principi nelle aree dei diritti umani, lavoro, sostenibilità ambientale 
e anti-corruzione;
DICHIARAZIONE CONSOLIDATA DI CARATTERE NON FINANZIARIO 2019 83