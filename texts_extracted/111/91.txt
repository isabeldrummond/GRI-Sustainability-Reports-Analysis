Criteri negativi
Si tende ad evitare l’investimento in strumenti finanziari emessi da società ed enti (Agenzie 
ed Enti sovranazionali) che realizzino una quota significativa del proprio fatturato con attività 
di produzione e distribuzione nei settori: tabacco, difesa, alcool, gioco d’azzardo, pornografia, 
nucleare. Si tende ad evitare l’investimento in strumenti finanziari emessi da Stati in cui sia 
vigente la pena di morte e/o che non rispettino i fondamentali diritti umani.
Nel processo di valutazione ambientale la Compagnia si avvale della consulenza dell’advisor etico 
indipendente ECPI srl.
Al 31/12/2019 il Patrimonio Totale Netto del Fondo Pensione Aperto Teseo, a cui si applica tale 
screening di sostenibilità indipendente, finalizzato a valutare l’effettivo livello di inclusione di 
criteri e obiettivi di responsabilità sociale e di sostenibilità nel portafoglio investimenti del Fondo, 
ammonta a circa 270 milioni di euro.
Linea Unit Valore Etico: gli investimenti vengono effettuati in OICR prevalentemente di natura 
obbligazionaria aventi un elevato profilo di responsabilità sociale. Al 31/12/2019 il patrimonio 
totale netto della linea ammonta a 290 mila euro circa.
Nel mese di ottobre 2019 è stata presentata alla Commissione Investimenti di Gruppo, e 
successivamente a tutti i Consigli di Amministrazione delle nostre compagnie che hanno deliberato 
in merito, la Politica in materia di investimenti sostenibili. Tale Politica sarà estesa a tutte le Società 
di Reale Group dal 1° gennaio 2020 con l’obiettivo di attuare una strategia di gestione finanziaria 
responsabile e sostenibile che, seppure non ancora formalizzata, era perseguita di fatto nella 
gestione dei nostri portafogli, da sempre guidata dal principio mutualistico della Capogruppo.
 
Il modello di gestione e i suoi componenti
L’impostazione dell’attività finanziaria in ottica ESG è stata concertata con l’Ufficio Sostenibilità 
di Reale Group al fine di personalizzarla in base alla nostra vision aziendale e SDGs scelti per la 
strategia di sostenibilità del Gruppo.
La Politica verrà applicata agli investimenti mobiliari, ad eccezione della classe D dei portafogli 
assicurativi e delle Gestioni Patrimoniali Bancarie, di tutte le Società di Reale Group, a partire dal 
1° gennaio 2020. 
Tale  impostazione  è  stata  condivisa  con  il  Gestore  Finanziario,  l’Amministrazione  e  il  Risk 
Management. 
Nella gestione degli investimenti responsabili si applicheranno criteri di selezione che mirano 
a cogliere le diverse strategie connesse all’integrazione dei principi Environmental, Social e 
Governance, anche attraverso uno screening interno che permetterà di determinare per ogni 
emittente un “ESG score” proprietario, basato su dati reperiti su provider esterni riconosciuti a 
livello internazionale, calcolato diversamente per le diverse asset class: obbligazioni governative, 
obbligazioni corporate e azioni.
A monte di tutte le strategie implementabili il Gruppo escluderà i titoli governativi emessi dai 
Paesi inclusi nei Comunicati interni dell’Antiriciclaggio della Capogruppo relativi alla “Lista dei 
Paesi non cooperativi e ad alto rischio” e quelli con un livello di ESG score al di sotto di 20, le 
92 DICHIARAZIONE CONSOLIDATA DI CARATTERE NON FINANZIARIO 2019