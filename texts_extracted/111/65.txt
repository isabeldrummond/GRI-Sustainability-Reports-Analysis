SISTEMA DI GESTIONE DELLA SALUTE E SICUREZZA SUL LAVORO
403-1 Sistema di gestione della salute e sicurezza sul lavoro:
Come strumento di supporto alla struttura organizzativa aziendale al fine di realizzare la politica di 
prevenzione e governare il miglioramento in materia di Salute e Sicurezza nel rispetto delle norme 
in materia vigenti, le seguenti Unità Produttive di Reale Group in Italia: Reale Mutua Assicurazioni, 
Italiana Assicurazioni, Banca Reale, Reale Immobili e Blue Assistance, adottano dal 2010 un 
Sistema di Gestione della Salute e Sicurezza sul Lavoro (SGSSL), conforme ai requisiti della norma 
internazionale BS OHSAS 18001:2007, in fase di progressivo adeguamento alla nuova norma UNI 
EN ISO 45001.
Il SGSSL si applica alla struttura organizzativa delle succitate Unità Produttive, alle attività dei 
loro lavoratori (ovunque essi le svolgano), ai relativi luoghi di lavoro ed ai fornitori e agli ospiti 
in occasione della loro presenza negli spazi controllati dalle stesse (ovvero di cui ne hanno la 
disponibilità giuridica).
È importante sottolineare che in Italia il Sistema di Gestione della Salute e Sicurezza nei luoghi di 
lavoro è nato nel 2010, ma affonda le sue origini nel 1995: allora fu emanato il Decreto Legislativo 
19 settembre 1994, n.626 (il famoso “Decreto 626/94”), poi sostituito dal D.Lgs. 81/2008, 
cosiddetto TUSL, che ha accolto molti orientamenti giurisprudenziali intervenuti sul primo testo 
normativo. Il D.Lgs. 626/94 dava attuazione a 18 direttive comunitarie riguardanti il miglioramento 
della sicurezza e della salute dei lavoratori, e già allora istituiva un sistema di valutazione dei rischi 
di sicurezza, la sorveglianza sanitaria, ecc.
Inoltre, le medesime direttive sono state attuate in Spagna, con la Ley 31/1995, dell’8 novembre, 
entrata poi in vigore il 10 febbraio 1996, che prevede più o meno le medesime tutele.
Reale Chile Seguros Generales S.A.  in osservazione alla disposizione di legge 16.744 dello 
stato cileno a proposito di  infortuni  sul lavoro e dell’ Art. 153 del Codice del Lavoro Cileno,  ha 
elaborato un Regolamento Interno  per la Salute e la Sicurezza dei propri dipendenti, in linea con 
le politiche  del Gruppo e al fine di regolare le condizioni di lavoro. Il documento è consegnato ad 
ogni dipendente nel momento dell’assunzione.
  
403-2 Identificazione dei pericoli, valutazione dei rischi e indagini sugli incidenti
Il processo di analisi dei rischi nelle Unità Produttive a cui si applica il SGSSL, si articola nelle 
seguenti fasi:
•  individuazione ed analisi dei luoghi di lavoro e delle mansioni;
•  identificazione dei pericoli esistenti per ciascuna mansione;
•  stima della gravità degli effetti che il pericolo può provocare e della probabilità che tali effetti 
si manifestino;
•  verifica della disponibilità e dell’applicabilità di misure tecniche, organizzative, procedurali, per 
eliminare o ridurre l’esposizione e/o il numero di eventuali esposti;
•  valutazione del rischio residuo in relazione alle misure di prevenzione protezione in atto;
•  programmazione degli interventi finalizzati a garantire il miglioramento continuo del sistema 
di gestione della sicurezza.
L’anzidetto processo viene condotto dai Datori di Lavoro con il supporto dei Responsabili del 
66 DICHIARAZIONE CONSOLIDATA DI CARATTERE NON FINANZIARIO 2019