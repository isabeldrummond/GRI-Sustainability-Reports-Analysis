L’anno base per il calcolo delle emissioni di CO2 è il 2017 per gli scope 1 e 2, 2018 per lo scope 
3. I Gas serra inclusi nel calcolo sono CO2, CH4, N2O.  La fonte dei fattori di emissione utilizzati 
per il calcolo delle emissioni di CO2 equivalente con il metodo “location based” è il registrio AIB 
(Association of Issuing Bodies) per le sedi europee e IEA (International Energy Agency) per le sedi 
cilene. Per il calcolo delle emissioni di CO2 equivalente con il metodo “market based” sono state 
considerate le emissioni residue attribuibili all’energia acquistata non da fonti rinnovabili, e a 
queste è stato applicato il fattore di emissione comunicato dal fornitore (registro ISPRA 2016). Per 
i GWP (Global Warming Potential), utilizzati per CH4 e N2O, la fonte è il report dell’IPCC “Climate 
Change 2013: The Physical Science Basis”.
I fattori utilizzati per la conversione dei Gj e dei Kwh sono quelli riportati nelle linee guida per il 
reporting di sostenibilità.
I dati relativi al 2018 e al 2019 si riferiscono a 5 sedi Italiane (Via Corte d’Appello, Via Traiano, New 
Building Bertola, Via Carnia e Udine), 3 sedi spagnole (Barcellona, Madrid e Valencia) e 1 sede cilena.   
I dati del 2016 e2017 non si riferiscono alle sedi locali/filiali. Si segnala che nel 2019 è stata 
chiusa la sede di Italiana di via Carnia (ex Uniqa).
Il criterio adottato nel 2018 e nel 2019 per selezionare gli immobili di cui rendicontare i relativi 
consumi è stato quello di considerare soltanto le sedi strumentali con più di 50 dipendenti. 
Si segnala che i dati relativi al periodo 1° ottobre 2016/30 settembre 2017 sono stati oggetto di 
restatement. 
Il calcolo delle emissioni di Scope 3 per l’anno 2019 è il risultato di una stima numerica per 
approssimazione, proposta a partire dai risultati dello studio condotto sui dati raccolti per i viaggi 
di lavoro e gli spostamenti casa-lavoro dei dipendenti al 31 dicembre 2018.
In particolare, se da un lato non si prevedono particolari modifiche relative al numero di tonnellate 
di C02 emesse per i viaggi di lavoro, è stato invece possibile stimare un decremento del numero 
di tonnellate di CO2 emesse per gli spostamenti casa-lavoro, principalmente dovuto alla larga 
fruizione dell’iniziativa di smart working.
Il risparmio di CO2 per una giornata in cui il dipendente non si è recato al lavoro, lavorando da 
casa, è stimato a 4 Kg di CO2. Moltiplicando questo numero per il numero totale di giornate di 
smart working fruite dai dipendenti delle Società italiane e spagnole (totale di 24.605 giorni) è 
stato possibile ipotizzare un decremento di 98,42 tonnellate di CO2 nel corso del 2019, per un 
totale di 2970 tonnellate, come illustrato nella tabella seguente.
DICHIARAZIONE CONSOLIDATA DI CARATTERE NON FINANZIARIO 2019 89