4.   NOTA METODOLOGICA
4.1   STANDARD DI RENDICONTAZIONE E PROCESSO DI REDAZIONE DEL DOCUMENTO
Il processo annuale di redazione del documento, implementato dalla Direzione Sostenibilità, ha 
previsto il coinvolgimento trasversale di tutte le Direzioni delle Imprese di Reale Group, operanti 
sia in Italia sia all’estero. 
Il D.Lgs 254/2016 richiede di rendicontare le informazioni relative ai temi rilevanti “secondo le 
metodologie ed i principi previsti dallo standard utilizzato quale riferimento o dalla metodologia 
autonoma utilizzata ai fini della redazione della dichiarazione”. 
Così come viene indicato dal Decreto, per ogni tema materiale è stata individuata la relativa 
Politica* e sono stati evidenziati i relativi rischi con le azioni individuate dal Gruppo al fine della 
loro mitigazione.
Come previsto dall’Art. 5 comma 1, lett. b) del D.Lgs. 254/16 il presente documento costituisce 
una relazione distinta dalla relazione sulla gestione, contrassegnata con apposita dicitura al fine 
di ricondurla alla DNF, come previsto dalla normativa.
Con riferimento a questo aspetto, per l’inclusione delle informazioni richieste dal Decreto, 
contenute nel presente documento, Reale Group ha adottato, fin dalla prima edizione nel 2017, 
i “Global Reporting Initiative Sustainability Reporting Standards” (di seguito GRI Standards) 
emessi dal “Global Reporting Initiative” nel 2016. 
Per i primi due anni, il Gruppo ha adottato i GRI in opzione Referenced, identificando KPIs quali-
quantitativi idonei a rappresentare i diversi temi materiali. 
A partire da questa edizione, a valle del nuovo processo di materialità, il Gruppo ha scelto invece di 
predisporre il documento in conformità ai GRI Standards: opzione Core, con i supplementi di settore 
“Financial Services Sector Supplements”: tale approccio consente di rendicontare le informazioni 
in modo più completo e approfondito, in linea con il benchmark del settore assicurativo italiano e 
con uno sguardo su players internazionali. 
 Gli indicatori presentati nella Dichiarazione sono stati individuati sulla base delle indicazioni dei 
GRI Standards, degli obblighi derivanti dall’adesione ad iniziative e protocolli internazionali di 
sostenibilità e al progressivo impegno del Gruppo a rendere misurabile il percorso di integrazione 
della sostenibilità nel proprio business: la quasi totalità dei dati deriva da rilevazioni puntuali, 
salvo alcune stime opportunamente segnalate. 
I riferimenti ai GRI Standards selezionati sono riportati sia all’interno della Dichiarazione sia nella 
tabella alla fine del documento.
*il Decreto 254/2016 definisce Politica come un documento formalizzato o una linea guida emanata 
dall’alta direzione
DICHIARAZIONE CONSOLIDATA DI CARATTERE NON FINANZIARIO 2019 31