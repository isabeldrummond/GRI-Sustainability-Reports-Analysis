Lo Statuto stabilisce che l’Assemblea dei Delegati fissi annualmente i contributi e i benefici a 
favore dei Soci assicurati, come da proposta del Consiglio di Amministrazione.
L’Assemblea dei Delegati di Reale Mutua, nella seduta del dicembre 2018, ha deliberato per il 
2019 l’erogazione di Benefici di Mutualità a favore dei Soci/Assicurati per un importo pari a circa 
€ 9,9 milioni, dei quali € 7,8 milioni per polizze dei rami Danni e € 2,1 milioni per prodotti dei 
rami Vita. Inoltre, in continuità con quanto effettuato negli scorsi anni e in linea con lo spirito 
mutualistico di Reale Group, le controllate Italiana Assicurazioni e Reale Seguros hanno destinato 
ai propri Assicurati, rispettivamente, € 0,8 milioni e € 0,3 milioni in provvedimenti.
I Benefici di Mutualità costituiscono una delle voci che concorrono alla definizione del valore 
economico generato e distribuito da Reale Mutua nei confronti dei propri stakeholder.
Il  valore  aggiunto  economico  creato  complessivamente  dalla  Capogruppo  e  distribuito  agli 
stakeholder o reinvestito all’interno dell’azienda è stato determinato sulla base delle indicazioni 
previste dai GRI Standard s (201 – 1).
Il valore per l’esercizio 2019 (e per i due esercizi di confronto) è stato ricavato da una elaborazione 
del conto economico, che è stato riclassificato, sulla base delle evidenze contabili, con l’obiettivo 
di rappresentare l’ammontare della ricchezza che l’impresa è in grado di creare mediante lo 
svolgimento della propria attività.
Nelle tabelle che seguono si riportano il valore aggiunto globale lordo generato (determinato come 
differenza tra il valore della produzione, i costi relativi alle prestazioni assicurative e le componenti 
accessorie e straordinarie) e la ridistribuzione dello stesso agli stakeholder della Compagnia.
DICHIARAZIONE CONSOLIDATA DI CARATTERE NON FINANZIARIO 2019 15