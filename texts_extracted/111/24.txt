meno, nonché da parte di imprese che svolgono attività sempre per conto di Società appartenenti 
al Gruppo.
Le Società del Gruppo sono pertanto in possesso, attraverso i Modelli organizzativi di prevenzione 
dei reati, di una propria politica di contrasto alla corruzione attiva e passiva, tanto nel settore 
pubblico quanto in quello privato. Tali documenti sono messi a disposizione, in funzione del proprio 
ruolo, dei vari stakeholder, sia attraverso i propri siti internet sia attraverso le intranet aziendali.
I Modelli, aggiornati periodicamente in conseguenza delle variazioni normative e/o organizzative, 
sono costituiti da una Parte Generale, illustrativa del Decreto e dell’organizzazione aziendale, e da 
una Parte Speciale, suddivisa in più Sezioni. Queste ultime sono organizzate per tipologia di reato 
e descrivono nel dettaglio le fattispecie contenute nella norma, le aree esposte, per la natura della 
loro attività, a rischio di commissione dei reati previsti dal Decreto, nonché esempi di condotte 
illecite, divieti e comportamenti da tenere al fine di evitare la commissione di reati. Il Consiglio 
di Amministrazione di ciascuna Società del Gruppo approva i Modelli e i relativi aggiornamenti. 
Gli stessi Consigli di Amministrazione nominano i rispettivi Organismi di Vigilanza, altrimenti 
denominati in altri Paesi, definendone poteri di vigilanza, compiti e responsabilità. In occasione 
del proprio insediamento, il Consiglio provvede a nominare il proprio Organismo di Vigilanza.
Ciascuna Società del Gruppo in Spagna, dal 2015 ha adottato il proprio Modello di prevenzione di 
quegli illeciti che possono instaurare la responsabilità penale delle persone giuridiche.
La legge cilena prevede la facoltà di dotarsi di un modello di prevenzione dei reati e la designazione 
della figura dell’incaricato della prevenzione dei reati, che collabora alla realizzazione del sistema 
di prevenzione, al suo presidio e aggiornamento nel tempo. Tale modello può essere certificato 
da una impresa accreditata presso l’Autorità statale preposta (CMF – Comisión para el Mercado 
Financiero).
Nel mese di novembre 2019, Reale Seguros Generales Chile ha adottato il proprio Modelo 
de Prevención de Delitos nella sua Parte Generale; sono in corso le attività di analisi per 
l’implementazione del Modello nella stessa Società e nelle holding di Reale Group in Cile. Nel 
corso del 2020 è prevista l’erogazione di un corso per il personale dipendente.
Le Società del Gruppo hanno adottato il proprio Modello sulla base delle linee guida proposte 
dalla Capogruppo, adattandoli tuttavia alle proprie esigenze e/o secondo le indicazioni proposte 
dalle rispettive Autorità di vigilanza (ove presenti) e/o delle Associazioni di categoria e, secondo le 
dimensioni, l’applicabilità delle varie fattispecie di reato presupposto.
L’Organismo di Vigilanza di ciascuna Società del Gruppo riceve periodicamente flussi informativi, 
volti ad accertare l’utilizzo delle risorse finanziarie della stessa e a valutare eventuali comportamenti 
anomali, anche se non necessariamente illeciti.
Il D.Lgs. 231/2001 richiama, tra i reati presupposto sanzionabili, le lesioni colpose e l’omicidio 
colposo verificatisi in conseguenza della violazione delle norme sulla salute e sicurezza nei luoghi 
di lavoro, i reati ambientali, l’impiego di prestatori di lavoro stranieri il cui soggiorno è irregolare, 
lo sfruttamento e la tratta di esseri umani. Tali aspetti sono stati affrontati dai Modelli della 
Capogruppo e delle imprese di Reale Group in Italia e in Spagna, qualora previsti tra gli illeciti 
censurabili.
Le Società del Gruppo hanno predisposto specifiche clausole contrattuali nei confronti di fiduciari, 
fornitori, outsourcee, consulenti, ecc., tramite cui la controparte si obbliga a operare nella legalità 
DICHIARAZIONE CONSOLIDATA DI CARATTERE NON FINANZIARIO 2019 25