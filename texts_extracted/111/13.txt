Il principio cardine della Mutualità guida l’agire di tutte le Imprese del Gruppo, evidenziandone 
l’essenza e la distintività sul mercato in termini di affidabilità, serietà, qualità del servizio e capacità 
di interpretare al meglio le esigenze della clientela e del territorio.
Per noi, essere una Società Mutua significa non avere soci di capitale, tutti i Soci sono Assicurati 
e tutti gli Assicurati sono Soci. I Soci/Assicurati godono di particolari attenzioni e vantaggi, come i 
benefici di mutualità e la Commissione di Garanzia dell’assicurato. 
In Reale Mutua chi stipula una polizza e paga il relativo premio diventa un Socio; di conseguenza, si 
cessa di essere Soci se la polizza non viene rinnovata. Il contributo di ciascun Socio è limitato al solo 
premio di assicurazione, che è interamente destinato alla gestione assicurativa e non incrementa 
direttamente il patrimonio netto della Società. Inoltre, con il versamento del contributo annuo 
(premio) i Soci non assumono altri obblighi o responsabilità, né verso la Società, né verso terzi, 
oltre a quelli derivanti dal rapporto assicurativo.
L’operatività delle compagnie costituite nella forma di Mutua, stante l’assenza di azionisti, non 
è finalizzata alla determinazione di un utile, quanto più elevato, per la distribuzione di dividendi, 
bensì al solo ottenimento di profitti adeguati che consentano di garantire nel tempo la sostenibilità 
dell’impresa a tutela dei propri Soci/Assicurati.
Ciò consente di destinare a monte, a tutti gli stakeholder che fanno parte del mondo di Reale 
Group, parte del valore aggiunto generato dalla Compagnia nelle forme più svariate, quali i 
benefici di mutualità, prodotti sostenibili con elevate caratteristiche in termini di qualità/prezzo, 
eccellenza dei servizi liquidativi, prestazione di servizi di assistenza ai Soci/Assicurati, condizioni 
di welfare ottimali per i dipendenti, elevata formazione sia per i dipendenti sia per gli Agenti e, più 
in generale, l’attenzione alla collettività tutta che si estrinseca nel sostegno alle attività culturali, 
sportive e sociali, anche tramite l’intervento di Reale Foundation, dei territori in cui il Gruppo è 
presente.
Per quanto concerne l’andamento economico-finanziario di Reale Group si rimanda a quanto 
riportato all’interno del Bilancio Consolidato di Gruppo.
Totale operazioni:     
• totale attivo derivante dallo schema di Stato Patrimoniale di Gruppo 23.389,7 milioni di euro
•  raccolta premi complessiva (lavoro diretto + assunto) 5.259,8 milioni di euro;
Ricavi netti:
• utile netto consolidato 151,6 milioni di euro;
Totale prodotti o servizi forniti:
• totale dei premi contabilizzati del lavoro diretto 5.258,3 milioni di euro. 
14 DICHIARAZIONE CONSOLIDATA DI CARATTERE NON FINANZIARIO 2019