Secondo i contributori al Global Risk Landscape, i cyber-attacks comportano un rischio più elevato 
rispetto ai più tradizionali rischi legati ad attacchi terroristici, crisi alimentari e disoccupazione.
Il rischio cyber è un rischio particolare, dotato di caratteristiche in grado di amplificarne il 
potenziale negativo. Il rischio Cyber, infatti, è un rischio di sistema. Infatti il funzionamento delle 
infrastrutture è sempre più basato sulle tecnologie digitali e l’interdipendenza delle “Critical 
Information Infrastructure” aumenta costantemente e di conseguenza, aumenta il rischio che 
un danno prodotto in un nodo del sistema si ripercuota sui nodi circostanti con effetti a catena 
potenzialmente catastrofici.
Esistono altri due fattori che contribuiscono a sostenere una valutazione di rischio così elevata: 
l’anonimia, ovvero, il fatto che è praticamente impossibile attribuire la responsabilità di un cyber-
attack ad un individuo o gruppi; l’asimmetria, ovvero, il fatto che un attaccante può concentrarsi 
su di una singola vulnerabilità ed un ambito anche ristretto, mentre chi difende non può esimersi 
dal considerare tutto il contesto degli asset dell’istituzione/ente/azienda e tutte le vulnerabilità, il 
che aumenta esponenzialmente la complessità da gestire.
In tale contesto occorre inoltre tenere presente che le informazioni gestite dalle Imprese spesso si 
riferiscono a persone fisiche, identificate o identificabili; i trattamenti di tali dati (che rientrano nella 
categoria di “dati personali”) devono avvenire nel rispetto dei diritti e delle libertà fondamentali 
dell’individuo e, soprattutto, nel rispetto del diritto alla protezione dei dati personali.
Per tali ragioni, Reale Group da un lato adotta un processo strutturato volto a misurare l’esposizione 
al rischio di violazione delle informazioni e a individuare le misure di sicurezza fisica, logica e 
procedurale per la loro protezione; dall’altro, adotta processi idonei a garantire che il trattamento 
dei dati personali avvenga secondo le disposizioni previste della normativa vigente in materia e 
nel rispetto dei diritti e delle libertà dell’individuo.
Nel 2019 è stata costituita la Commissione Nuove Tecnologie, Innovazione e Cyber Security con il 
compito di supportare il Consiglio di Reale Mutua e quelli delle altre Società del Gruppo:
•  rafforzando le competenze tecnologiche-informatiche, di innovazione e di sicurezza 
informatica;
•  adeguandosi tempestivamente alle innovazioni di carattere tecnologico e digitale (es. 
InsurTech);
•  rispondendo sempre più velocemente ai cambiamenti dell’attuale contesto di mercato e 
nella ricerca di nuovi modelli di business, con un’attenzione rinnovata verso i clienti;
•  intercettando in anticipo i mutati rischi che possono scaturire dalle nuove tecnologie (es. 
Technology Risk e Cyber Risk) e sviluppando processi di sicurezza informatica e dei dati e di 
business continuity.
Il Consiglio d’Amministrazione approva un piano strategico sulla gestione dell’informazione e 
comunicazione, volto ad assicurare l’esistenza e il mantenimento di una architettura complessiva 
dei sistemi integrata e sicura, adeguata ai bisogni delle imprese, oltre che degli altri soggetti 
proprietari di informazioni o comunque a queste interessati, e basata su standard e linee guida 
internazionali e definiti dalla regolamentazione di settore (di seguito “Piano Strategico”), coerente 
con gli obiettivi strategici di business.
L’attuazione del piano strategico è garantita dal Sistema di Gestione della Sicurezza delle 
Informazioni  adottato  da  Reale  Group  (di  seguito  “SGSI”),  composto  dall’insieme  di  tutti  i 
processi, le risorse, i controlli procedurali, organizzativi e tecnologici necessari a raggiungere un 
DICHIARAZIONE CONSOLIDATA DI CARATTERE NON FINANZIARIO 2019 97