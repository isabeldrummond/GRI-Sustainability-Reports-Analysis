degli interessi delle Società che ne fanno parte e delle modalità attraverso le quali tali interessi 
contribuiscono all’obiettivo comune del Gruppo nel lungo periodo, anche in termini di salvaguardia 
del patrimonio.
Tale sistema, idoneo ad attuare un controllo effettivo sulle scelte strategiche di Reale Group nel 
suo complesso, nonché sull’equilibrio gestionale delle singole Società, comprende:
a) un’adeguata e trasparente struttura organizzativa che supporta l’operatività e le strategie 
del Gruppo, nonché procedure e presidi che garantiscono l’efficienza e l’efficacia dei processi 
aziendali;
b) la definizione delle strategie e politiche di Gruppo in coerenza con quanto previsto dalla 
normativa vigente;
c) procedure formalizzate di coordinamento e collegamento, anche informativo, per le diverse 
aree di attività tra le Società del Gruppo e l’Ultima Società Controllante Italiana (USCI), che 
assicurino un adeguato flusso informativo “bottom-up” e “top-down”;
d) la costituzione, a livello di Gruppo, di un’adeguata struttura e organizzazione per la gestione dei 
rischi, anche mediante una chiara definizione dei compiti e ripartizione delle responsabilità tra 
le Società, oltre all’applicazione coerente di meccanismi di controllo interno, che consentano, 
in linea con gli indirizzi strategici, con la propensione al rischio e con i limiti di tolleranza al 
rischio del Gruppo, il raggiungimento di obiettivi coerenti, tenuto conto della diversa natura del 
soggetto vigilato, con quelli del sistema di governo societario, nonché l’attendibilità e l’integrità 
delle informazioni contabili e gestionali;
e) l’istituzione a livello di Gruppo delle funzioni fondamentali;
f) il possesso dei requisiti di professionalità, onorabilità e indipendenza da parte di coloro che 
per il Gruppo svolgono funzioni di amministrazione, direzione e controllo nella USCI, dei titolari 
delle funzioni fondamentali di Gruppo e di coloro che esercitano tali funzioni;
g) meccanismi idonei a garantire a livello di Gruppo la conformità del sistema di governo societario 
alle disposizioni del Codice delle Assicurazioni Private e alle corrispondenti disposizioni di 
attuazione in materia di governo societario, assicurando la conformità dell’attività del Gruppo 
alla normativa vigente, alle direttive e alle procedure aziendali e di Gruppo;
h) meccanismi che consentono alla USCI di verificare la rispondenza dei comportamenti delle 
Società del Gruppo agli indirizzi dalla stessa dettati, l’applicazione coerente da parte delle 
singole Società delle disposizioni in materia di governo societario a esse applicabili, nonché 
l’efficacia dei sistemi di controllo interno e gestione dei rischi. A tal fine, la USCI si attiva affinché 
siano effettuati accertamenti periodici nei confronti delle Società del Gruppo, anche mediante 
la funzione di Revisione Interna delle stesse.
Il modello di governance di Gruppo prevede l’attribuzione di specifiche responsabilità a soggetti 
collegiali e a soggetti uninominali.
Sono soggetti collegiali:
•  il Consiglio di Amministrazione della USCI, a cui spetta la responsabilità ultima del sistema 
di governo societario di Gruppo;
•  il  Collegio  Sindacale  della  USCI,  con  il  compito  di  verificare  l’adeguatezza  dell’assetto 
organizzativo,  amministrativo  e  contabile  adottato  dal  Gruppo  e  dalla  USCI,  ai  fini 
dell’espletamento delle funzioni a essa assegnate a livello di Gruppo;
•   l’Organismo di Vigilanza costituito ai sensi del D.Lgs. 231/2001;
DICHIARAZIONE CONSOLIDATA DI CARATTERE NON FINANZIARIO 2019 21