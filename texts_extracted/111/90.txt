sia espressamente dichiarato ESG. Ai più alti livelli, la comunità finanziaria ha già risposto con 
misure concrete. Ad esempio, nella lettera agli investitori del 2019, Larry Fink, CEO di Black 
Rock, il più grande fondo di investimento al mondo, ha espresso la chiara volontà di proseguire le 
strategie operative in ottica di monitoraggio dell’impatto ambientale e di mitigazione degli effetti 
del climate change, ribadendo la necessità di portare avanti una svolta nel modo di valutare la 
sostenibilità nelle grandi aziende: passare dal profitto allo scopo. La sostenibilità quindi non si può 
più considerare come una semplice e ripetuta serie di azioni volte a limitare l’impatto ambientale 
nel tempo, ma deve diventare parte integrante del business stesso. 
Quella che poteva essere un’espressione di intenzionalità dettata dal momento, si è rivelata in 
realtà una presa di posizione forte e decisa; infatti nella lettera agli investitori Larry Fink annuncia 
la decisione di non investire più in asset non legati alla minimizzazione degli effetti del climate 
change, tenendo conto che integrare la sostenibilità – in particolare il clima – nei portafogli possa 
anche fornire agli investitori rendimenti migliori.
L’attuale tendenza nel settore bancario e assicurativo è di perseguire parallelamente alle attività di 
business il raggiungimento degli SDGs: questo significa per esempio, attivare progetti filantropici 
o di business sociale, volti a favorire l’inclusione sociale e allo stesso tempo soddisfare esigenze 
di mercato, così come adottati da varie compagnie assicurative.
Inoltre, il mercato rivolge sempre più l’attenzione a una finanza sostenibile, vale a dire l’applicazione 
del concetto di sviluppo sostenibile all’attività finanziaria. I prodotti finanziari sostenibili hanno lo 
scopo di finanziare in modo responsabile progetti e imprese che presentano un valore aggiunto 
per l’uomo, l’ambiente e la società, in modo da generare un plusvalore sociale e/o ambientale. 
I criteri di selezione si rifanno ai fattori ESG (Enviromental, Social, Governance) che vengono 
applicati a diversi asset finanziari (obbligazioni governative, obbligazione corporate e azioni).
Nell’anno 2019, i filtri ESG sono stati applicati alla gestione finanziaria del Fondo Pensione Aperto 
Teseo e della linea Unit di “Italiana Linea Valore Etico”.
Teseo è gestito, sin dal 2006, adottando criteri SRI (Socially Responsible Investment) in linea con 
i valori mutualistici che contraddistinguono il Gruppo, soddisfacendo così le richieste dei clienti e 
del mercato.
La Compagnia Reale Mutua, nell’ambito delle proprie politiche di investimento, ha infatti scelto di 
adottare, per il Fondo Pensione Aperto Teseo, in tutti i comparti, un approccio in grado di integrare 
le considerazioni di carattere finanziario, in primis l’accrescimento e la conservazione del capitale 
investito, con un’attenta valutazione degli investimenti nelle loro implicazioni di carattere sociale 
ed ambientale.
Nel processo di valutazione degli investimenti la Compagnia ha quindi deciso di selezionare gli 
emittenti in base a criteri che soddisfino requisiti di eticità e responsabilità sociale, identificati 
attraverso l’utilizzo di criteri positivi e negativi.
Criteri positivi
Le valutazioni sono effettuate in base a caratteristiche dei prodotti, processo di produzione, 
impatto ambientale, relazioni con la comunità, rispetto delle diversità, gestione delle risorse 
umane,  correttezza  e  trasparenza  nella  comunicazione  finanziaria,  corporate  governance, 
relazione con gli stakeholder (portatori di interesse in senso ampio).
DICHIARAZIONE CONSOLIDATA DI CARATTERE NON FINANZIARIO 2019 91