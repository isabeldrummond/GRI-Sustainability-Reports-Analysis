 
La nuova unità opera al servizio di tutte le Società del Gruppo, sia italiane che estere, collabora 
con Reale Lab 1828, con la neocostituita Digital Factory e con le diverse aree di business aziendali 
nell’individuazione e soluzione di problemi legati agli ambiti suddetti.
Entrambe le unità opereranno a livello globale, con l’obiettivo di sviluppare la strategia “digital” 
definita nell’ambito del Comitato di Direzione di Gruppo e avranno nel Digital Innovation Board 
l’organismo di riferimento per accelerarne la realizzazione.
Il Digital Innovation Board ha l’obiettivo di impartire linee guida e garantire un coordinamento ed 
una forte collaborazione tra tutte le unità coinvolte nel percorso di innovazione e trasformazione 
del Gruppo ed il compito di monitorare le attività svolte dalle varie unità definendo le priorità 
d’intervento, valutando ed approvando le nuove iniziative progettuali e l’industrializzazione degli 
MVP.
Digital Factory e Data Science Centre of Excellence si integrano quindi con le unità già in essere: 
Reale Lab 1828, Corporate Venturing e Ecosistemi e Partnerships.
Corporate Venturing, unità che si focalizza, attraverso un processo strutturato, allo screening di 
start up che opera non solo nel mondo assicurativo, al fine di valutare investimenti strategici in 
esperienze portatrici di valore per Reale Group;
Ecosistemi e Partnerships, unità che si occupa di identificare e sviluppare partnership strategiche 
con player operanti su mercati e settori di interesse per il Gruppo;
Reale LAB 1828, un laboratorio di innovazione che prevede l’unione delle forze di dipendenti e 
Agenti, con l’obiettivo di anticipare i bisogni dei clienti in termini di prodotti e Customer Experience. 
Le principali finalità del Lab sono:
•  esplorare e sperimentare l’assicurazione del futuro, affinando continuamente gli strumenti 
anche per assicurare una eccellente esperienza dei nostri clienti;
•  sperimentare estensioni orizzontali e/o verticali della catena del valore attraverso 
partnership e/o occupando un ruolo all’interno di ecosistemi di servizi originati anche al di 
fuori del contesto assicurativo;
•  abilitare un più ampio e fattivo coinvolgimento e una più veloce messa a terra delle iniziative 
di innovazione.
Lab opera a supporto del Comitato di Direzione di Gruppo e ha come organismo guida di riferimento 
il Digital Innovation Board per la definizione delle linee guida e la valutazione e approvazione dei 
nuovi progetti e delle nuove iniziative.
Per lo svolgimento delle iniziative, oltre alle risorse già dedicate, sono coinvolte altre risorse provenienti 
dalle aree di business o dalle funzioni di staff delle diverse Imprese del Gruppo, secondo una logica 
progettuale e limitatamente alle specifiche iniziative con la finalità di “contaminare la cultura aziendale” 
attraverso la diffusione/condivisione delle logiche di innovazione.
All’interno di Reale LAB sono presenti 8 «Isole», suddivise in base alle seguenti aree tematiche:
•  Welfare (Nuove idee per prendersi cura delle persone: nuove soluzioni, tecnologie o modelli di 
relazione);
•  Sharing Economy (Uno scambio equo all’insegna di una forma di consumo più consapevole);
DICHIARAZIONE CONSOLIDATA DI CARATTERE NON FINANZIARIO 2019 79