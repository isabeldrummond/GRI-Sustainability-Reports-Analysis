e a rispettare e far rispettare il Codice Etico di Gruppo e il Modello di organizzazione, gestione e 
controllo della Società per conto della quale opera.
All’interno delle lettere di mandato degli Agenti (Italia e Spagna) è contenuta una specifica appendice 
illustrativa delle rispettive norme di legge e dei rispettivi modelli e di rispetto dei principi sanciti dal 
Codice Etico di Gruppo e del Modello della Società di appartenenza. Nel mandato d’agenzia trova 
collocazione analoga clausola di legalità e trasparenza prevista per i fiduciari, consulenti, fornitori. 
(Rif 205-2 e)
Il 29 dicembre 2017 è entrata in vigore in Italia la legge sul whistleblowing (Legge 179/2017). La 
norma dispone che i Modelli 231 prevedano canali che consentano ai destinatari dei Modelli delle 
Società del Gruppo in Italia di segnalare la commissione di reati o di violazioni e che garantiscano 
la tutela della riservatezza degli autori delle stesse. 
I Modelli delle Società di Reale Group prevedono in ogni caso sistemi di segnalazione sin dalla loro 
adozione.
Le normative sono tuttavia in divenire, sia in conseguenza della promulgazione della direttiva 
europea in materia di tutela dei soggetti che segnalano violazioni (Direttiva n. 2019/1937, da 
recepire entro il 17 dicembre 2021) e della prossima emanazione di uno specifico Regolamento 
IVASS che in parte già accoglie alcune indicazioni della direttiva in questione, oltre alle indicazioni in 
proposito contenute nel Codice delle Assicurazioni Private (D.Lgs. 209/2005, articoli 10 quater e 10 
quinquies) anche al riguardo della gestione delle segnalazioni da parte delle reti distributive (agenzie 
e broker di grandi dimensioni).
Nel 2019 sono state ricevute, attraverso l’applicativo adottato, due segnalazioni in Reale Mutua 
e una in Italiana Assicurazioni, attualmente in fase di gestione.
Le Società del Gruppo in Spagna hanno avviato le attività per l’adozione di una piattaforma per la 
gestione delle segnalazioni
Formazione/informazione
Nel corso del 2019 non sono stati predisposti nuovi corsi di formazione indirizzati agli Organi 
amministrativi e di controllo in materia di D.Lgs. n.231/2001/L.O. 5/2010 e 1/2015, né in materia 
di contrasto alla corruzione; tuttavia, ciascun Organismo di Vigilanza presenta periodicamente 
(semestralmente o annualmente, a seconda della Società) ai rispettivi Consigli di Amministrazione 
una relazione sul funzionamento e l’attuazione del Modello di prevenzione degli illeciti e i relativi 
aggiornamenti normativi nel dettaglio: gli Organi risultano pertanto costantemente informati, 
così come richiesto dalle norme applicabili.
26 DICHIARAZIONE CONSOLIDATA DI CARATTERE NON FINANZIARIO 2019