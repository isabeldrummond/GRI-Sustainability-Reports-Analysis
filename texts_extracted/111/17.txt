2.2   CODICE ETICO E VALORI 
Il Codice Etico di Reale Group ha lo scopo di guidare chiunque operi nell’ambito del Gruppo 
medesimo a perseguire gli obiettivi con metodi e comportamenti corretti, leali e coerenti con la 
cultura d’impresa, guidata dal principio mutualistico. Questa cultura d’impresa tiene conto delle 
peculiarità di ogni singola Impresa del Gruppo e allo stesso tempo punta al continuo rispetto di 
valori comuni nei rapporti con i diversi stakeholder. Tutte le Imprese sono chiamate a garantire il 
rispetto dei seguenti principi cardine:
• 
Integrità 
Portiamo avanti i nostri obiettivi con correttezza, serietà, trasparenza e affidabilità, 
rispettando le regole e la deontologia professionale.
• 
Centralità della persona 
Riconosciamo alla persona un ruolo centrale nelle strategie e nelle scelte aziendali; 
valorizziamo il contributo e lo sviluppo di ognuno ricercando la soddisfazione delle sue 
aspettative e dei suoi bisogni.
• 
Responsabilità 
Perseguiamo la continuità dei risultati assumendoci la responsabilità delle conseguenze 
delle nostre azioni, promuovendo comportamenti improntati all’ottimizzazione delle risorse, 
evitando comportamenti scorretti.
• 
Coesione 
Promuoviamo un elevato livello di collaborazione all’interno dell’Organizzazione utilizzando 
al meglio le competenze di ciascuno e rafforzando le capacità di far prevalere gli obiettivi 
comuni sugli interessi di parte.
• 
Innovazione 
Adottiamo modelli di comportamento innovativi e soluzioni mirate e flessibili, finalizzati 
ad anticipare i cambiamenti e le nuove esigenze del mercato; consideriamo le competenze 
individuali, la qualità dei processi e la tecnologia strumenti preferenziali per il miglioramento 
continuo e lo sviluppo di nuove strategie.
I valori e i principi di comportamento cardine di Reale Group sono riportati all’interno del Codice 
Etico di Gruppo; tale documento è stato approvato, nella sua ultima versione, con delibera del 
Consiglio di Amministrazione di Reale Mutua il 18 dicembre 2018 ed è stato ratificato da parte 
degli Organi amministrativi delle Società del Gruppo.
Reale Mutua nel tempo ha intrapreso un percorso che persegue un approccio corretto e leale nella 
competizione sul mercato e nei rapporti con il contesto sociale in cui opera, al fine di garantire 
sviluppo e benessere a tutti i suoi portatori di interesse; tale approccio è stato esteso a tutte le 
Società del Gruppo.
Nell’ambito di tale percorso, un tassello fondamentale è rappresentato dall’adozione del Codice Etico 
di Reale Mutua che, redatto nel 2001, ha subito una profonda trasformazione nel 2013, estendendo il 
proprio ambito di applicazione all’intero Gruppo (sostituendo gli analoghi documenti riferiti alle singole 
Società) e illustrando in modo trasparente le interazioni tra le Società e i propri stakeholder. 
Reale Group intende per stakeholder coloro che lavorano con il Gruppo e per il Gruppo quindi i 
Dipendenti, i Soci/Assicurati-Clienti, gli Amministratori, gli Intermediari, i Fornitori e i Fiduciari, 
senza dimenticare la Collettività nella sua interezza. Per giungere a questa identificazione sono 
state analizzate tutte le attività svolte dalle Società e mappate le relazioni intercorrenti all’interno e 
all’esterno del Gruppo. Successivamente, sono stati individuati altri due gruppi di interesse che hanno 
rapporti con le Società: gli Azionisti e gli Organi di Vigilanza (in precedenza ricompresi nella Collettività). 
18 DICHIARAZIONE CONSOLIDATA DI CARATTERE NON FINANZIARIO 2019