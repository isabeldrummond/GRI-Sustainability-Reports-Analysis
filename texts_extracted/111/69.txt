Buone prassi di Flessibilità oraria 
Le parti sociali riconoscono da un lato la necessità di garantire la professionalità e lo sviluppo 
delle competenze lavorative e dall’altro la difficoltà che spesso le esigenze di assistenza 
familiare rappresentano. Questo permette al dipendente, in particolari casi, di richiedere la 
personalizzazione dell’orario lavorativo in accordo con il proprio responsabile.
FORMAZIONE
La formazione è un tema fondamentale in relazione all’aggiornamento continuo delle competenze 
tecniche, normative, obbligatorie, manageriali, comportamentali e linguistiche e per il supporto di 
processi di change management.
Il perimetro previsto da Academy è quello di tutti i dipendenti del Gruppo assunti a tempo 
indeterminato.
Il coinvolgimento con le strutture è reciproco in un’ottica di domanda / offerta formativa in linea 
con il piano strategico triennale. La formazione viene erogata con docenti interni ed esterni.  
Per i docenti esterni a Reale Group ci si avvale di Società / Enti di Formazione / Università e 
Business School. I rapporti commerciali con tali fornitori, altamente specializzati nel settore della 
formazione a tutti i livelli, sono tenuti direttamente da Academy che valuta l’offerta dal punto di 
vista dei contenuti.
Sempre attenti agli scenari esterni e ai nuovi modi di lavorare, Academy si occupa del presidio e 
dello sviluppo di competenze tecniche di mestiere, normative, comportamentali e di leadership; 
supporta lo sviluppo e l’evoluzione di nuove competenze per l’innovazione del Gruppo.
Dal 2010 dapprima con una logica “PUSH” ad invito fino ad arrivare ad oggi con un approccio 
“PULL”, che considera l’apprendimento una responsabilità individuale e in cui le persone scelgono 
la loro formazione. È prevista l’inclusione di tutta la popolazione dei dipendenti con un’attenzione 
specifica all’accessibilità dei corsi (ad esempio linguaggio dei segni).
L’organico di Academy è composto da 8 persone dedicate ed è inserito all’interno della direzione 
risorse.
Ad inizio anno, è stato sottoposto ai Responsabili, mediante la piattaforma Fabbrica Futuro, un 
questionario per l’analisi del fabbisogno formativo che ha permesso ad Academy di porre le basi 
per gli interventi di sviluppo delle competenze del prossimo biennio.
Academy ha anche continuato a supportare il percorso già avviato di change management, 
orientando ulteriormente l’offerta formativa con l’obiettivo di accompagnare le persone nel 
percorso di cambiamento che sta attraversando complessivamente il Gruppo.
L’impiego di strumenti evoluti – come Office 365 – e di nuove modalità di lavoro – come lo smart 
working – hanno impegnato Academy e Comunicazione Interna che hanno favorito la diffusione 
e la conoscenza approfondita di questi temi. 
Relativamente  allo  strumento  Office  365,  sono  stati  organizzati  due  format  di  Corsi  per 
collaborare e lavorare in Team mentre per quanto concerne lo smart working è stato ridisegnato il 
percorso formativo di accompagnamento rendendolo sempre più digitale per rispondere così alle 
esigenze di formarsi con strumenti mobili e seguendo il numero crescente di personale aderente 
all’iniziativa.  
70 DICHIARAZIONE CONSOLIDATA DI CARATTERE NON FINANZIARIO 2019