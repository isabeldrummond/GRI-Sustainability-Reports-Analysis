guida di Confindustria e dalle best practice. Spetta all'OdV il compito di vigilare sul funzionamento e 
l'osservanza del Modello, attraverso verifiche che possono essere sia a carattere periodico che straordinario 
e di fornire suggerimenti finalizzati al suo aggiornamento. E' cura dell'OdV preparare periodicamente un 
rapporto scritto sulla sua attività per il Consiglio di Amministrazione, per il Comitato Controllo e Rischi e per il 
Collegio Sindacale. L’OdV si avvale, per le verifiche periodiche di propria competenza, del supporto della 
Direzione Internal Audit. Si specifica che nel corso dell’esercizio 2017,2 l’Internal Audit ha effettuato 9 attività 
di audit su 9 differenti processi. Per ciascuno di questi, sono stati verificati alcuni ambiti di applicazione del 
Modello 231, senza che emergessero rilievi significativi.  
Eventuali segnalazioni in ordine alla non corretta applicazione del Modello possono essere inoltrate 
all’OdV all'apposito indirizzo mail. L'OdV valuta le segnalazioni ricevute, ascoltando eventualmente l'autore 
della segnalazione, e può decidere di procedere all'avvio di una indagine interna. L'OdV agisce in modo da 
garantire i segnalanti contro qualsiasi forma di ritorsione, discriminazione o penalizzazione, assicurando 
altresì la riservatezza dell'identità del segnalante, fatti salvi gli obblighi di legge e la tutela dei diritti della 
società o delle persone accusate erroneamente e/o in mala fede. 
Al riguardo, nel 2017 non sono stati comunicati all’Organismo di Vigilanza casi di presunte violazioni del 
Modello.  
E' inoltre presente una procedura specifica che regolamenta il processo di comunicazione verso l'OdV 
da parte delle funzioni aziendali valida per tutte le società italiane del gruppo soggette ad attività di direzione 
e coordinamento da parte di RCS MediaGroup S.p.A.. 
   
                                                 
2 Ovvero audit la cui relazione è stata pubblicata nel 2017 
22 
 