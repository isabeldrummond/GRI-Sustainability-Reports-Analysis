4. Anticorruzione 
Il rifiuto della corruzione attiva e passiva nella gestione del proprio business, in qualsiasi forma essa si 
concretizzi, è alla base delle scelte che guidano l’attività del Gruppo RCS. In coerenza con quanto enunciato 
dal Codice Etico e dalla Politica di Sostenibilità, è condannata la condotta di chi corrompe, tenta di 
corrompere o accetta il tentativo di corruzione di qualsiasi soggetto. 
In materia di anticorruzione, le società del Gruppo RCS hanno adottato il Modello di organizzazione, 
gestione e controllo ai sensi del D.lgs. 231, la cui funzione tra le altre è quella di prevenire possibili reati 
correlati a concussione e corruzione, commessi da soggetti appartenenti al Gruppo RCS o da Terzi per 
conto di RCS, attraverso l’applicazione di specifici controlli interni. Il Modello è stato aggiornato nel corso del 
2017, a seguito della nuova formulazione del delitto di corruzione tra privati e dell'introduzione della nuova 
fattispecie di istigazione alla corruzione tra privati. 
Nell’ambito dell’adozione del Modello 231 e nell’ambito di una più ampia considerazione del rischio di 
corruzione, il Gruppo ha valutato gli ambiti maggiormente a rischio e, nelle aree considerate più delicate, ha 
predisposto specifiche procedure interne per la gestione del rischio correlato ai casi di corruzione: 
  procedura che regolamenta l'erogazione di omaggi, donazioni e altre liberalità, che definisce i principi di 
comportamento relativi all'erogazione di omaggi, donazioni e liberalità a favore di terzi, valida per tutte 
le società italiane del Gruppo RCS; 
  procedura  che  definisce  le  regole  per  l'accettazione  di  omaggi  ricevuti  da  terzi  valida  per  tutti  i 
dipendenti del Gruppo RCS. 
Esistono inoltre procedure che regolamentano processi specifici, adottati dalle singole unità di business 
e che disciplinano ulteriormente i comportamenti da tenere al fine di evitare il rischio di corruzione (ad 
esempio la procedura inerente l'utilizzo dei procacciatori d'affari quali intermediari nella vendita di spazi 
pubblicitari  e  la  procedura  che  regolamenta  la  vendita  di  spazi  pubblicitari  ad  enti  e  amministrazioni 
pubbliche). 
Segnalazioni di situazioni anomale, possono essere inoltrate sia dalle funzioni operative o manageriali 
sia da terzi all’OdV, come indicato dal Modello 231 oltre che dalle singole procedure che regolamentano i 
processi operativi. Tali procedure fanno parte del più ampio sistema di controllo interno anche ai fini 231, 
che rientra quindi nell’attività sopra descritta di verifica periodica da parte dell’OdV e della funzione di 
Internal Audit. Si segnala in particolare che nel 2017 la funzione Internal Audit ha svolto 7 audit in Italia su 
processi/società in cui, con riferimento al rischio di corruzione, sono state effettuate verifiche nelle aree 
cosiddette  a  rischio  reato.  Gli  audit  hanno  riguardato  la  distribuzione  dei  Quotidiani,  le  vendite  in 
abbonamento del Corriere della Sera, le attività delle operations del Sistema Infanzia, la gestione delle 
collaborazioni redazionali della Gazzetta dello Sport, il sistema di controllo dei prezzi di vendita degli spazi 
pubblicitari, i rapporti intercompany della società Sfera Service e il processo di gestione della “segregation of 
duties” in ambito SAP. 
23 
 