Privacy  
Il tema della tutela della privacy e della protezione dei dati personale è sempre più rilevante per il 
Gruppo RCS e, in particolare nell’editoria, assume un ruolo chiave nel rapporto con i propri lettori e utenti. 
Sono necessarie regole e politiche rigorose, in linea con le normative sempre più specifiche. 
Il tema della Privacy impatta sull’attività di RCS MediaGroup S.p.A. nella produzione di contenuti 
informativi e nello svolgimento dell’attività giornalistica. 
A  tale  riguardo,  in  Italia  i  giornalisti  nello  svolgimento  dell’attività  professionale  si  attengono  alle 
disposizioni del proprio codice deontologico, alle osservazioni ed ai provvedimenti delle Autorità e, con 
riferimento al trattamento dei dati personali dei minorenni in Italia, anche alle disposizioni della Carta di 
Treviso del 2006.  
RCS MediaGroup S.p.A. e le società controllate, nello svolgimento delle proprie attività si sono dotate di 
procedure e strumenti volti a garantire l'osservanza del D.Lgs 196/2003 in Italia e della Ley Orgánica 
15/1999 de Protección de Datos de Carácter Personal in Spagna.  
RCS MediaGroup S.p.A., in qualità di titolare del trattamento dei dati personali, ha nominato al proprio 
interno Responsabili del trattamento, Incaricati e Amministratori di Sistema, nonché – ove motivato dalla 
relazione contrattuale con soggetti terzi - responsabili esterni del trattamento. Ha provveduto a Notificare al 
Garante i trattamenti ove necessario e ad aggiornare le notifiche, ha accompagnato la raccolta dei dati 
personali di clienti e utenti con idonea Informativa. Il Gruppo organizza corsi di aggiornamento on line ed in 
aula per i Responsabili, periodiche attività di Audit sulle modalità di trattamento dei dati. 
I dati degli utenti, puntualmente informati circa le modalità del trattamento, previo rilascio di consenso 
libero, specifico ed informato, sono trattati anche per finalità commerciali a favore di RCS MediaGroup S.p.A. 
o di soggetti terzi. Tali dati sono anche profilati nel rispetto del provvedimento del garante dell’8 maggio 
2014, che reca le disposizioni per l’individuazione delle modalità per l’informativa e l’acquisizione del 
consenso per l’uso dei cookie.  
RCS MediaGroup S.p.A. gestisce i rischi connessi alla violazione della privacy che possono emergere in 
occasione dello svolgimento dell’attività giornalistica, nell’esercizio da parte degli aventi diritti del diritto 
all’oblio (Sentenza Corte di Giustizia Europea del 13 maggio 2014 e provvedimenti del Garante) e nel caso 
di richieste di cancellazione dei dati personali avanzate da utenti o clienti. 
La società si è dotata di un presidio interno strutturato nell’attività di un Ufficio Privacy che riceve le 
segnalazioni, le richieste di rettifica, la segnalazione degli abusi da utenti e clienti su una casella di posta 
elettronica dedicata. 
L’ufficio Privacy, in collaborazione con l’ufficio legale, i responsabili del trattamento e nel futuro del già 
identificato Responsabile della Protezione dei Dati, agiscono per la miglior tutela dei dati personali nel 
rispetto della normativa vigente, anche nell’ottica della sempre maggior attenzione degli utenti a queste 
tematiche. Il Gruppo infatti sta implementando modelli, processi e procedure per monitorare e gestire in 
31 
 