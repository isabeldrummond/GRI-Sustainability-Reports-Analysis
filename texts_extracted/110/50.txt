diffusionale e sulla base di una successione temporale prevista in base alla distanza del centro stampa e, in 
alcuni casi, in base all’edizione assegnata. La stampa del quotidiano, che deve essere realizzata in poche 
ore, viene effettuata infatti contemporaneamente presso più centri stampa dislocati nel territorio nazionale. I 
quotidiani editi da RCS vengono prodotti in Italia presso i centri stampa di proprietà - Pessano con Bornago, 
Padova e Roma- o di terzi - Bari, Catania e Cagliari -, mentre in Spagna la produzione viene effettuata solo 
presso centri di stampa di terzi (Bermont è il principale stampatore). 
Nel caso dei periodici e prodotti collaterali, che hanno tempi di stampa più lunghi, si ricorre invece a un 
unico polo produttivo (per ciascuna testata periodica o per ogni uscita collaterale). Il trasporto primario viene 
svolto con mezzi di grandi dimensioni e sempre condivisi con altri editori. A tal proposito non è possibile 
stimare una misura dei km percorsi specificamente per le testate RCS. 
Il trasporto primario è attualmente affidato in Italia alla società collegata m-dis Distribuzione Media S.p.A. 
e in Spagna alla società controllata Logintegral. Entrambe le società svolgono il ruolo di distributori nazionali. 
Nei contratti che i distributori stipulano con i vettori di trasporto, questi ultimi garantiscono ai committenti 
che gli automezzi utilizzati nell’esecuzione del servizio siano in regola con le vigenti disposizioni di legge, 
obbligandosi allo scopo a rispettare i programmi di manutenzione previsti dalla casa costruttrice dei mezzi e 
ad utilizzare strumenti e attrezzature di proprietà o di cui i vettori si siano procurati la disponibilità. I 
distributori richiedono che i vettori siano a conoscenza di tutte le norme vigenti previste relativamente 
all’esercizio dell’attività di trasporto di merce per conto terzi e che siano in possesso delle necessarie 
autorizzazioni per lo svolgimento delle predette attività. Analogamente, i vettori garantiscono che il personale 
subordinato dipendente diretto e/o indiretto abbia le caratteristiche attitudinali e i certificati di idoneità richiesti 
dalle  Autorità  competenti  per  poter  svolgere  le  mansioni  affidate  e  si  impegnano  al  rispetto  ed 
all’adempimento, nei confronti dei propri dipendenti o ausiliari, di tutte le norme contrattuali e collettive del 
settore di appartenenza derivanti da contratti di lavoro nazionali ed integrativi.  
I vettori sono tenuto a fornire tutta la documentazione comprovante l’effettivo adempimento delle norme 
suddette, sia all’atto della stipula del contratto, sia ogni qualvolta gliene venga fatta richiesta scritta. 
Le attività di trasporto delle pubblicazioni alle rivendite e il ritiro delle rese sono svolte dai distributori 
locali successivamente alla definizione del piano di distribuzione secondario. I distributori locali provvedono 
alla fornitura dei punti vendita attivi nell’area di competenza del piano diffusionale secondario, che tiene 
conto delle copie inviate dall’editore e delle esigenze delle edicole.  
Contestualmente al giro di consegna alle edicole delle copie del giorno, i distributori locali effettuano il 
ritiro delle copie di resa del numero precedente. Le copie invendute vengono poi conteggiate, riordinate per 
testata e numero e collocate su bancali per essere verificate e ritirate dalle società incaricate oppure 
macerate direttamente in loco (se prodotti cartacei). 
   
51 
 