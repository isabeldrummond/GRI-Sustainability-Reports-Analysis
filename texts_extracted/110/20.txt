Il modello di organizzazione, gestione e controllo ex D.lgs. 231/01 
RCS MediaGroup S.p.A. ha adottato, a partire dal 31 luglio 2003, il modello di organizzazione, gestione 
e  controllo  ex  D.lgs  231/01  (“Modello”).  Negli  anni  successivi  l’adozione  del  Modello  231  è  stata 
progressivamente estesa anche alle altre società del Gruppo RCS. Ad oggi risulta che tutte le società 
italiane attive del Gruppo RCS sono dotate di un Modello, ad eccezione di My Beauty Box S.r.l., che si 
doterà dello stesso nel corso del 2018. All’estero, l'unica società che ad oggi ha adottato il Modello 
(approvato dal Consiglio di Amministrazione nel 2017) è Unidad Editorial. È prevista una prossima adozione 
del Modello per le altre società del gruppo Unidad.  
Nella predisposizione dei Modelli sono state tenute in considerazione le indicazioni presenti nelle linee 
guida di Confindustria nonché le migliori pratiche in materia di sistema di controllo interno. Il Modello si 
compone di una parte generale e di alcune parti speciali relative alle categorie di reato contemplate dal D.lgs 
231/01 considerate rilevanti per ognuna delle società. Tra questi in particolare si evidenziano i reati di 
corruzione sia nei rapporti con la pubblica amministrazione che tra privati, la violazione delle norme in 
materia di salute e sicurezza sul lavoro, i reati ambientali.  
I  Modelli  risultano  regolarmente  aggiornati,  in  considerazione  dei  cambiamenti  organizzativi, 
dell'evoluzione del quadro normativo, della giurisprudenza e della dottrina o a seguito degli esiti delle attività 
di vigilanza. 
Formano inoltre parte integrante del Modello:  
  il Codice Etico del gruppo RCS che ha l'obiettivo di definire e comunicare ai destinatari i valori e i principi 
di comportamento cui gli stessi devono attenersi nello svolgimento delle attività aziendali e nei rapporti 
con gli stakeholder;  
  il sistema disciplinare e relativo meccanismo sanzionatorio;  
  il sistema di deleghe e procure;  
  il sistema di direttive, procedure, protocolli e controlli interni. 
Per le società che hanno adottato il Modello, questo è reso disponibile, assieme al Codice Etico, nella 
intranet aziendale a disposizione dei dipendenti. Inoltre, per rendere efficace il modello, il Gruppo RCS 
assicura, sia alle risorse presenti in azienda sia a quelle che saranno inserite, una corretta conoscenza delle 
regole di condotta in esso contenute, con differente grado di approfondimento in relazione al diverso 
coinvolgimento delle risorse medesime nelle aree a rischio. Il sistema d'informazione e formazione è 
realizzato dalla Direzione Risorse Umane e Organizzazione, in coordinamento con la Direzione Internal 
Audit. Nel 2018, verrà svolta una sessione di aggiornamento a seguito delle ultime modifiche del modello.  
Modelli e Codice Etico, inoltre, vengono diffusi ai soggetti terzi che intrattengono con il Gruppo rapporti 
di collaborazione, rapporti di consulenza, rapporti di agenzia, rapporti di rappresentanza commerciale e altri 
rapporti che si concretizzino in una prestazione professionale. In aggiunta, negli standard contrattuali del 
Gruppo sono inserite specifiche clausole di presa visione del Modello e del Codice Etico. 
Un estratto del Modello (parte generale) di RCS MediaGroup S.p.A., infine, è pubblicato sul sito internet 
assieme al Codice Etico, a disposizione di tutti gli stakeholder interessati. 
In ordine al funzionamento, all'efficacia e all'osservanza del Modello è stato istituito, per ciascuna società 
del Gruppo dotata di un Modello, un Organismo di Vigilanza e Controllo (OdV) che risponde direttamente al 
Consiglio di Amministrazione, la cui composizione risponde ai requisiti di indipendenza indicati nelle linee 
21 
 