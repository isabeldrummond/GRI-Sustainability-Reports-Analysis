vera e propria macchina della solidarietà che, come in passato, si è attivata per sostenere e aiutare le 
popolazioni del centro Italia colpite duramente dal terremoto dello scorso 24 agosto. Primo segno tangibile di 
questa mobilitazione è stata la costruzione della mensa di Amatrice con il progetto dell’architetto Stefano 
Boeri, realizzato in tempi rapidissimi per rispondere all’emergenza ma anche per ricreare un luogo dove 
incontrarsi per ripartire. 
 
PRODUZIONE E DIVULGAZIONE DI CULTURA E INFORMAZIONE 
Fondazione Corriere della Sera: cogliere i segnali del cambiamento socio-culturale della società; 
stimolare il dibattito tra punti di vista differenti nel rispetto di una cultura della democrazia; valorizzare 
l'immenso patrimonio che il Corriere della Sera e le altre testate del gruppo RCS hanno messo e mettono a 
disposizione del nostro Paese per un mondo sempre più informato, libero e consapevole attraverso la cura 
degli archivi storici. La Fondazione Corriere della Sera è diventata nei suoi 16 anni di attività un punto di 
riferimento per il pubblico di Milano, e non solo, grazie a una vastissima programmazione di appuntamenti, 
letture, lezioni con quasi 1.500 incontri, oltre 3.000 relatori italiani e stranieri e un pubblico di 600.000 
persone. Ha inoltre organizzato 60 mostre, soprattutto dedicate al patrimonio grafico del Corriere della Sera 
e del supplemento domenicale la Lettura. Un impegno che riflette, ogni giorno, una grande passione civile: 
quella a difesa della libertà delle idee. 
La Lettura: l’inserto culturale del Corriere della Sera che fa dell’apertura e della contaminazione i propri 
tratti distintivi, porta dalle sue pagine nel mondo reale dibattiti sui nuovi linguaggi, sui libri e la narrativa, 
sull’arte, organizzando mostre ed eventi per il pubblico. Ultima tra tutte “Il colore delle parole” ospitata nel 
2017 in Triennale con grande successo di pubblico e dedicata alle illustrazioni de La Lettura. 
La testata ha inoltre un vitale riverbero nei principali avvenimenti culturali italiani e organizza incontri – 
tra gli altri - in occasione dei saloni e delle fiere dedicate al libro.  
I Premi: Corriere della Sera incoraggia il giornalismo rigoroso, competente, appassionato e d’inchiesta 
con il Premio Roberto Stracca rivolto ai giornalisti under 30 della scuola di giornalismo Walter Tobagi e il 
Premio Internazionale Maria Grazia Cutuli. 
Bullying or Not: iniziativa lanciata da El Mundo contro il bullismo che mira a sensibilizzare su un 
problema latente e a mobilitare la società per denunciare situazioni che spesso passano inosservate, 
facendo vedere quanto è facile confondere le risate tra amici e le risate delle molestie. La campagna ha 
cercato di sorprendere gli utenti online attraverso un'esperienza che mostra la linea sottile tra divertimento 
innocente e bullismo e quanto sia difficile per molti distinguere tra le due cose da un punto di vista singolare 
che purtroppo li unisce: le risate. 
Voci che cucinano: nello sforzo nel difendere i diritti dei bambini, El Mundo ha lanciato il progetto Voci 
che cucinano, insieme alla piattaforma DobleSuma a favore della Fondazione Voces: un'iniziativa in cui i 
migliori chef e artisti del Paese hanno offerto una esperienza gastronomica unica in esclusiva per i lettori in 
alcuni dei ristoranti più prestigiosi di Madrid. 
42 
 