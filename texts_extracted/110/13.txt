3. Il modello di governance e di gestione del rischio del Gruppo RCS 
RCS adotta un modello di gestione aziendale basato su un sistema di principi (Vision, Mission, Valori, 
Codice Etico, Politica di Sostenibilità) e di strumenti di gestione e controllo finalizzati al presidio dei temi 
rilevanti anche di natura non finanziaria, in linea con le normative applicabili nei diversi Paesi in cui opera, 
nonché con i principali standard e linee guida internazionali. Il Gruppo, inoltre, si è dotato di una serie di 
strumenti diffusi agli stakeholder interni ed esterni al fine di comunicare e diffondere i propri valori e principi 
di comportamento sulle tematiche di sostenibilità ritenute rilevanti. 
Codice Etico 
Il Codice Etico del Gruppo RCS, aggiornato nel 2014, ha l’obiettivo di definire e comunicare ai propri 
destinatari i valori ed i principi di comportamento cui gli stessi debbono attenersi nello svolgimento delle 
attività aziendali e nei rapporti con i soggetti con cui il Gruppo si relaziona (stakeholder). 
I destinatari del Codice Etico sono i componenti degli organi societari, i dipendenti e collaboratori, gli 
agenti, i fornitori caratteristici e più in generale tutti coloro che operano a vario titolo con RCS.  
Il Codice Etico è composto da tre parti: 
  Valori guida, che ispirano le decisioni e l’agire del Gruppo RCS: Integrità, Visione, Centralità del 
lettore/cliente, Apertura al cambiamento, Passione, Coraggio;  
  Principi di comportamento: costituiscono la declinazione pratica dei principi etici, cui tutti i destinatari del 
Codice devono attenersi; le regole di comportamento presenti nel Codice Etico coprono, assieme alle 
politiche sotto descritte, i temi di natura non finanziaria trattati nella presente Dichiarazione;  
  Modalità di attuazione e controllo: definiscono i presidi aziendali deputati a vigilare sull’applicazione del 
Codice, nonché i sistemi di segnalazione utilizzabili dai destinatari.  
Il Codice Etico è pubblicato sulla intranet e sul sito internet www.rcsmediagroup.it. Il Codice Etico è 
stato diffuso alle società italiane e alle società spagnole del gruppo Unidad Editorial. L’estensione formale 
dello stesso alle altre società estere1 del Gruppo RCS avverrà nel corso del 2018. 
Politiche aziendali 
Il Gruppo ha emesso una serie di politiche e procedure aziendali che, unitamente al Codice Etico, 
costituiscono i punti di riferimento principali per tutti coloro che operano per e con RCS. La principale politica 
aziendale attinente alle tematiche trattate nella presente Dichiarazione è la Politica di Sostenibilità. Tale 
policy definisce, richiamando e integrando quanto già presente nel Codice Etico, i principi di riferimento per il 
Gruppo in ambito ai temi socio-ambientali e le modalità operative con cui devono essere messi in atto tali 
principi. Tale documento contiene i principali indirizzi e impegni del Gruppo in particolare nei seguenti ambiti: 
risorse umane e rispetto delle diversità, salute e sicurezza, diritti umani, lotta alla corruzione, attenzione alla 
comunità, attenzione all’ambiente.  
                                                 
1 Le società estere diverse dal gruppo Unidad Editorial sono quelle escluse dal perimetro di rendicontazione perché 
non rilevanti come riportato in allegato nella Sezione 1: Perimetro, tabella 1. 
14 
 