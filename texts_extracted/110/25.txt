6. Impegno verso il Pubblico 
 
Libertà di espressione, informazione corretta e di qualità 
Gli obiettivi primari del Gruppo RCS sono da sempre la produzione e la divulgazione di cultura, 
informazione,  servizi  e  intrattenimento,  nel  rispetto  dei  principi  di  libertà,  correttezza  e  pluralismo 
dell’informazione,  anche  attraverso  lo  sviluppo  e  l’innovazione  tecnologica  di  tutte  le  piattaforme  di 
comunicazione.  
Il Gruppo RCS fa propri nella sua attività editoriale i principi sulla libertà di espressione e di informazione 
emanati dalla stessa Costituzione in Italia e dalle leggi di riferimento in Italia e Spagna. Aderisce inoltre, 
richiamandoli nel Codice Etico, ai principi contenuti nella Carta dei doveri del giornalista, dove il diritto 
all'informazione di tutti i cittadini e il rispetto della verità nel racconto delle notizie si bilanciano con il rispetto 
dei diritti dei protagonisti delle notizie, in primis il diritto alla riservatezza.  
L’informazione di qualità viene perseguita costantemente dalle testate del Gruppo, attraverso giornalisti 
e collaboratori di alto profilo, il rispetto delle competenze di ciascuno e la verifica accurata delle notizie e 
delle fonti, in particolare sui siti internet delle testate e sulle pagine dei social network. E’ in questo contesto 
che l’autorevolezza delle fonti e la credibilità dell’editore acquistano sempre maggiore importanza al fine di 
preservare il diritto di chi legge a un’informazione sempre corretta. Come indicato nella carta dei doveri del 
giornalista, il giornalista deve sempre verificare le informazioni ottenute dalle sue fonti, per accertarne 
l'attendibilità e per controllare l'origine di quanto viene diffuso all'opinione pubblica, salvaguardando sempre 
la verità sostanziale dei fatti. 
I giornalisti del Gruppo RCS ricercano con la stessa cura e integrità professionale la correttezza e la 
qualità  dell’informazione  in  ogni  progetto  editoriale  al  servizio  di  mezzi  di  comunicazione  e  pubblici 
differenziati.  
Diffusione dei valori dello sport 
Il Gruppo RCS è attivo nella produzione e diffusione ad ogni livello dei contenuti legati allo sport, 
ispirandosi da sempre ai valori fondanti dell’olimpismo quali il fair play o il dialogo tra le culture attraverso lo 
sport, sia in Italia, con Gazzetta dello Sport, sia in Spagna, con Marca e Radio Marca.  
Tali  testate  hanno  costantemente  contribuito,  con  la  loro  informazione  attenta  e  imparziale,  alla 
diffusione dei valori etici dello sport, alla lotta al doping, alla deriva delle scommesse o alla corruzione delle 
istituzioni, coscienti della propria responsabilità sociale. Iniziative quali “Gazzetta Sports Awards” (di cui si è 
svolta nel 2017 la terza edizione), vogliono individuare e celebrare le eccellenze dello sport italiano, 
valorizzando i contenuti etici e umani dell’attività sportiva e coinvolgendo l’intero sistema Gazzetta e tutti i 
suoi lettori. 
Le testate sportive del Gruppo partecipano con idee e contenuti ad iniziative sociali (non solo legate ad 
eventi sportivi) e sono particolarmente vicine allo sport paraolimpico. 
26 
 