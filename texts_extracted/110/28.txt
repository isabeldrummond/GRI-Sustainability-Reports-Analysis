Pubblicità responsabile 
Il Gruppo RCS ha adottato le norme previste dal Codice di Autodisciplina Pubblicitaria Italiana e il 
Codigo de Autocontrol de la Publicidad in Spagna. che prevedono tra l’altro regole di comportamento nella 
comunicazione  pubblicitaria  atte  ad evitare che  i messaggi  possano essere  contrari  alla  dignità  delle 
persone, che sfruttino la superstizione e la credulità del pubblico, messaggi che incitino alla violenza fisica 
e/o morale, che inneggino al razzismo, che offendano le convinzioni morali, religiose o civili dei cittadini o 
che contengano elementi che possano danneggiare psichicamente, moralmente o fisicamente i minori o 
ancora messaggi che contengano false informazioni pubblicitarie relative a prodotti commerciali. Gli stessi 
codici contengono norme che regolano e limitano i messaggi pubblicitari relativi a taluni settori merceologici 
sensibili tra i quali quello delle bevande alcoliche, dei prodotti medicinali, dei prodotti finanziari, dei giocattoli 
nonché dei giochi che prevedono vincite in denaro. RCS recepisce inoltre in Italia il Decreto legislativo n. 
145/07 in tema di pubblicità ingannevole e comparativa nonché la normativa relativa alla pubblicità di giochi 
con vincite in denaro, in Spagna la Legge 13/2011 del 27 maggio sulla regolamentazione del gioco. 
Le procedure operative praticate dal Gruppo che riguardano ogni avviso da pubblicare prevedono la 
possibilità di chiedere una specifica valutazione di liceità e di rispetto del codice e delle norme sopra 
richiamate, oltre che una valutazione di compatibilità con la linea editoriale della testata di volta in volta 
interessata. 
Con la finalità di evitare la pubblicazione di messaggi non coerenti con le regole del Gruppo e nel 
rispetto delle norme sopra richiamate, sono state individuate specifiche categorie di inserzioni per tipologia, 
soggetto, merceologia, pratica commerciale che sono sottoposte ad un processo di approfondita valutazione 
preventiva nell’ambito della Direzione che si occupa della raccolta pubblicitaria. 
Grazie al sistema di politiche e procedure adottato, il Gruppo ha integrato nella gestione della pubblicità 
anche aspetti relativi alla responsabilità sociale d’impresa, che si impegna ad applicare correttamente. 
Nonostante ciò, nel corso del 2017, per alcuni contenuti delle pubblicità veicolate dal Gruppo è stato 
richiesto, da parte dell’Istituto di Autodisciplina Pubblicitaria, di non proseguire nella pubblicazione. 
   
29 
 