PARI OPPORTUNITA’ 
27esima ora: il blog al femminile del Corriere della Sera. Racconta le storie e le idee di chi insegue un 
equilibrio tra lavoro (che sia in ufficio o in casa), famiglia, se stesse. Il nome nasce da uno studio secondo il 
quale la giornata delle donne in Italia dura 27 ore allungandosi su un confine pubblico-privato che diventa 
sempre più flessibile e spesso incerto. Tempi di multitasking, per scelta e/o per amore. Il blog è curato da 
giornaliste e giornalisti del Corriere, accoglie contributi e spunti di tutta la redazione, ma è soprattutto uno 
spazio aperto alle lettrici e ai lettori che vogliono condividere avventure e disavventure quotidiane. 
Tempo  delle  Donne:  la festa-festival organizzata a Milano da Corriere della Sera da un’idea de 
La27esimaOra e in collaborazione con IoDonna, Fondazione Corriere della Sera e ValoreD. Un momento 
collettivo di produzione di idee, di sperimentazione, di confronto, che va oltre il giornale per diventare vita 
vera,  esplorazione  e  proposta.  Dopo  le  inchieste  sul  Lavoro  nel  2014,  sulla  Maternità  nel  2015,  su 
Sesso&Amore nel 2016 e su Uomini&Cambiamento nel 2017, il tema del 2018 sarà la felicità. Il Tempo delle 
Donne si articola in più momenti: l’indagine su un campione di italiani/e, la pubblicazione dei risultati della 
ricerca  e  l’inchiesta  vera  e  propria,  molteplici  incontri  di  avvicinamento  con  l’obiettivo  di  aprire  la 
conversazione a tutta la città. Si conclude in autunno con la tre giorni live: un palinsesto ricco di spettacoli, 
incontri, inchieste, laboratori, interviste, performance, installazioni, dando vita a più di 100 eventi. Eventi, ma 
anche giornalismo partecipato con la grande Inchiesta-Live aperta a donne e uomini, ragazze e ragazzi, 
bambine e bambini: uno spazio di relazione, incontro, formazione, dialogo, divertimento, gioco e pensiero. 
Centinaia  di  ospiti  per  tessere  un  racconto  polifonico  sulla  felicità,  attraverso  la  testimonianza  delle 
protagoniste e dei protagonisti del nostro tempo, accompagnati da giornaliste e giornalisti del Corriere della 
Sera. 
Fondazione Candido Cannavò: tra i suoi obiettivi primari, la Fondazione si occupa della valorizzazione 
dello sport come educazione alla convivenza sociale e fattore di recupero da situazioni di emarginazione, 
cercando di offrire condizioni di migliore vivibilità negli istituti detentivi, anche attraverso lo sport. In questo 
ambito, è in fase di realizzazione la prima società sportiva in Italia per detenuti e personale carcerario, nata 
all’interno di un penitenziario milanese. 
La Fondazione Cannavò si adopera inoltre con la sua azione per favorire la rimozione delle barriere che 
frenano l'inserimento dei disabili nella società civile e contribuisce alla ricerca di fondi per il sostegno di 
progetti e, quando ci riesce direttamente, si occupa della realizzazione delle iniziative territoriali. Il tutto per 
ristabilire le pari opportunità di accesso alla pratica sportiva e migliorare le condizioni nelle comunità 
disagiate. 
 
Io tifo positivo: il progetto della Fondazione Candido Cannavò e di Comunità Nuova Onlus di Don Gino 
Rigoldi ha continuato la sua attività anche nel 2017, coinvolgendo numerose nuove scuole, città e squadre in 
tutta Italia. L’obiettivo è quello di formare bambini, ragazzi e genitori con una mentalità sportiva positiva, 
basata sui valori fondamentali: legalità, amicizia, rispetto reciproco, lealtà e collaborazione. Tra le varie 
iniziative del 2017: in febbraio il progetto Io tifo positivo è partito anche in Toscana; Milano ha ospitato in 
marzo il quinto «Spegni il razzismo nello sport», organizzato da Io tifo positivo nella Giornata mondiale 
contro le discriminazioni razziali; la stagione del basket in carrozzina italiano si è chiusa in maggio a Desio 
con una finale che ha visto tante squadre aderire al progetto impegnandosi per la sua diffusione. 
44 
 