I rischi di impatto ambientale legati agli uffici, seppure ridotti rispetto a quelli dei siti produttivi, sono 
costantemente monitorati dalle direzioni di riferimento e mitigati da procedure interne volte alla costante 
diminuzione dell’impatto ambientale del Gruppo.  
Con riferimento alla Spagna, relativamente alla gestione della rete radio e televisiva, esistono rischi 
potenziali legati ai danni sulle persone e sull’ambiente per l’esposizione alle onde elettromagnetiche, nonché 
al  mancato  rispetto  della  articolata  regolamentazione  presente  sia  a  livello  nazionale  che  a  livello 
internazionale. 
 
Modalità di gestione 
Le iniziative e attività sviluppate nel corso del 2017 sono in gran parte il proseguimento di quanto messo 
in atto negli anni precedenti, rinnovando il proprio impegno in un’ottica di ottimizzazione di tutti i processi 
aziendali, sia per quanto riguarda i consumi e i rifiuti di materiali provenienti dai processi produttivi, sia per 
quanto riguarda i consumi energetici nelle sedi e negli uffici.  
 
Siti produttivi 
I processi produttivi del Gruppo sono processi di stampa direttamente gestiti da RCS nei tre stabilimenti 
di Roma, Pessano con Bornago (MI) e Padova. I materiali utilizzati per la stampa sono prevalentemente 
carta, inchiostri e lastre. Il consumo di tali materiali dipende dai volumi di produzione. Gli impatti ambientali 
rilevanti del processo di stampa derivano da additivi e solventi chimici: l’utilizzo di tali sostanze risulta in 
diminuzione e sempre più caratterizzato dalla scelta di componenti a minor impatto ambientale. Si specifica 
che la carta utilizzata per i processi produttivi è principalmente a base riciclata e pasta legno. Tuttavia, come 
specificato nel capitolo 9 “Gestione responsabile della catena di fornitura”, RCS si avvale di fornitori 
particolarmente attenti agli aspetti ambientali. 
Nella tabella sotto riportata viene indicato anche il quantitativo di carta e inchiostri consumati per i 
processi di stampa esternalizzati, dal momento che il Gruppo acquista centralmente queste materie prime 
anche per poli stampa terzi. 
Materiali utilizzati - Siti produttivi  u.m.   2017  2016  Delta  Delta % 
Carta  t  108.973 118.121  (9.148)  -8%
Inchiostri  Kg      828.223       890.665   (62.442)  -7%
Lastre  Nr   1.029.758    1.005.938   23.820  2%
Additivi   Kg        52.600         69.328   (16.728)  -24%
Solventi  L        12.877         18.849   (5.972)  -32%
 
Il consumo di energia degli stabilimenti si caratterizza per: consumi diretti di gas naturale e consumi 
indiretti di elettricità, tutti da fonti non rinnovabili. Si segnala, tuttavia, che a dimostrazione dell’attenzione del 
Gruppo verso l’ambiente, a Roma è stato installato un piccolo impianto fotovoltaico per la produzione di 
acqua calda sanitaria e il riscaldamento del piano uffici.  
I consumi di gas risultano incrementati rispetto al 2016 per temperature rigide in particolare nei primi 
mesi dell'anno. Tale incremento è parzialmente compensato dai benefici ottenuti da interventi di riparazione 
53 
 