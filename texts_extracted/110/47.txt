quelli sociali potrebbero derivare dall'eventuale utilizzo di manodopera non in regola o dal mancato rispetto 
degli orari di lavoro, gestiti comunque attentamente dalla catena distributiva. 
 
Modalità di gestione 
Il Gruppo ha definito una serie di procedure per la gestione del processo di approvvigionamento di beni 
e servizi che definiscono i ruoli, le responsabilità e i controlli da attuare al fine di garantire che le attività 
operative siano svolte nel rispetto delle leggi e regolamenti applicabili, del Codice Etico e del Modello 231, 
ove presente. 
Il processo di selezione dei fornitori è articolato e coinvolge diverse Direzioni aziendali. È normato da 
una procedura interna, dove si specifica che la scelta dei fornitori di beni/servizi deve essere effettuata sulla 
base di una valutazione complessiva che tenga conto non solo della capacità di assolvere correttamente alle 
obbligazioni assunte e del rapporto qualità/prezzo, ma anche del grado di affidabilità della controparte. 
Quest’ultima va valutata in maniera oggettiva sulla base di indicatori quali, ad esempio, la solidità finanziaria, 
il rispetto delle leggi e dei regolamenti, la capacità di garantire la sicurezza dei dati trattati. Inoltre, i rapporti 
con i fornitori vengono, per la maggior parte dei casi, gestiti con standard contrattuali, in base ai quali:  
  il fornitore dichiara di svolgere la propria attività di fornitura nel rispetto della normativa di riferimento, in 
particolare per quanto riguarda le tematiche di salute e sicurezza;  
  il fornitore attesta la regolarità dei contributi versati ai dipendenti (Documento Unico di Regolarità 
Contributiva - DURC); 
  il fornitore dichiara di possedere i requisiti economici e tecnici per lo svolgimento dell'attività oggetto del 
contratto;  
  il fornitore si impegna a prendere visione e a rispettare quanto previsto dal Codice Etico di RCS e dal 
Modello 231 in Italia e a standard etici di comportamento in Spagna.  
Il Gruppo RCS richiede, per l’aggiudicazione dell’appalto, oltre alla normale documentazione prevista 
nella selezione dei fornitori, anche documentazione specifica di settore al fine di minimizzare il rischio di 
impatto ambientale e sociale e che, a titolo esemplificativo, comprende: 
  l’autorizzazione al trasporto, all’intermediazione e al recupero dei rifiuti; 
  le certificazioni qualificanti non obbligatorie (quali ISO  9001, ISO 14001) e lo standard internazionale 
Ohsas 18001 per un sistema di gestione della sicurezza e della salute dei lavoratori; 
  il certificato antimafia (white list) o l’avvenuta richiesta al comune di riferimento. 
Di seguito si riporta il peso degli acquisti effettuati da fornitori locali nel periodo di rendicontazione in 
termini di volume. Per fornitori locali si intendono tutti quelli localizzati nello Stato di appartenenza della 
società del Gruppo acquirente. 
48 
 