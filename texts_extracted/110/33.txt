  ottimizzazione della produttività, al fine di garantire al Gruppo sicurezza e competitività in tutti i contesti 
di mercato in cui opera; 
  salvaguardia e sviluppo delle competenze, presupposto imprescindibile per garantire il raggiungimento 
degli obiettivi di business e l’alto livello qualitativo dei prodotti e servizi del Gruppo; 
  sviluppo delle relazioni con le parti sociali, con l’obiettivo di garantire la necessaria coesione sociale 
interna e la focalizzazione verso gli obiettivi economici e di business del Gruppo. 
Tale strategia in Italia si è concretizzata con una serie di attività svolte da parte della Direzione Risorse 
Umane e Organizzazione e di tutti i manager aziendali responsabili di strutture organizzative, quali il 
ridisegno di un assetto organizzativo più agile e flessibile, la semplificazione della struttura organizzativa e 
dei livelli gerarchici e la riarticolazione delle attività tra le diverse unità (anche a seguito dell’insourcing di 
attività in precedenza in carico a fornitori esterni). 
In Spagna gli obiettivi sopra indicati sono stati realizzati con iniziative atte a motivare e coinvolgere i 
dipendenti, quali l’erogazione di corsi di formazione specifici per sviluppare un modello di business sempre 
più digitale. Inoltre, Unidad Editorial si è dedicata a mantenere stabile l’assetto organizzativo esistente con 
alcune  iniziative  di  semplificazione,  anche  attraverso  la  negoziazione  con  i  sindacati  della  struttura 
organizzativa più adeguata per la strategia aziendale di gruppo.  
Il Gruppo RCS in Italia ha attuato politiche di mobilità finalizzate a soddisfare le esigenze poste 
dall’attività di insourcing, dalle modifiche di natura organizzativa e/o di processo e dal turnover del personale. 
Con la politica di mobilità si favoriscono gli spostamenti volontari: i dipendenti vengono infatti a conoscenza 
delle posizioni aperte attraverso il job posting sulla intranet aziendale e possono candidarsi direttamente alle 
stesse. La mobilità, processo in cui è molto impegnata la Direzione Risorse Umane, oltre a ottimizzare 
l’organico già presente, consente di creare nuovi approcci da parte del personale che da anni si trovava in 
posizioni consolidate e si proietta così in nuove mansioni più in linea con l’esigenza aziendale. Negli ultimi 
anni, inoltre, in Italia e in Spagna sono stati implementati strumenti a sostegno del recupero di produttività 
quali  l’attivazione  di  contratti  di  solidarietà,  la  Cassa  Integrazione  Guadagni  Straordinaria  (CIGS)  e 
l’agevolazione di contratti di natura part-time, anche nell’ottica di favorire la richiesta di soluzioni in grado di 
conciliare esigenze personali e lavorative. 
 
Principali rischi  
Il  processo  di  insourcing  delle  attività  e  il  riassetto  organizzativo  comportano  la  necessità  di 
un’accentuata mobilità interna che, da un lato, comporta un rischio connesso all’attività di riconversione delle 
professionalità presenti all’interno, dall’altro determina problematiche di natura contrattuale sul fronte della 
gestione del personale (es. orario amministrativo vs orario su turni, accordi di secondo livello, ecc.). A tal 
fine,  sono  state  realizzate  attività  di  formazione,  informazione  ed  addestramento  utili  a  sviluppare  le 
competenze necessarie per lo sviluppo del business e a supportare l’azione di mobilità interna, attraverso la 
necessaria riconversione delle professionalità.  
La ricerca di efficienza nell’ambito dei processi aziendali e l’attenzione alle tematiche inerenti il costo del 
lavoro sono motivo di continuo confronto con le controparti sindacali e sono considerati rischi correlati alle 
eventuali azioni che, nell’ambito del processo di negoziazione, le rappresentanze sindacali ritengano di 
34 
 