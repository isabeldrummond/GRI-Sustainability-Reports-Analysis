 
5. Diritti Umani  
I diritti umani sono un tema di fondamentale importanza per il Gruppo. Il rispetto dei diritti umani non è 
solo  considerato  nell’ambito  delle  gestione  delle  personale,  ma  anche  nella  gestione  della  catena  di 
fornitura, in particolare nei Paesi o nelle attività considerati maggiormente a rischio. Inoltre, il Gruppo, in 
linea con le altre media company, dà particolare rilevanza al rispetto dei diritti umani intesi come libertà di 
espressione, tutela della proprietà intellettuale e diritto alla privacy.  
 
Politiche praticate dall’organizzazione 
 
Come descritto nella Politica di Sostenibilità, in tutte le sue attività e nei rapporti con i terzi, siano essi 
fornitori, business partner, clienti o dipendenti, il Gruppo si impegna a rispettare e promuovere la tutela dei 
diritti fondamentali dell’uomo. Si oppone, inoltre, a tutte le forme di sfruttamento dei lavoratori incluso il 
lavoro minorile, forzato o obbligato, nonché qualsiasi forma di abuso o costrizione psicologica o fisica nei 
confronti  sia  dei  propri  lavoratori  sia  dei  lavoratori  impiegati  lungo  la  catena  di  fornitura.  Condanna 
fermamente il traffico e lo sfruttamento di esseri umani in ogni sua forma.  
Nello svolgimento della propria attività editoriale, infine, in linea con quanto previsto dalla carta dei doveri 
del giornalista e dal codice deontologico relativo al trattamento dei dati personali nell’esercizio dell’attività 
giornalistica, il Codice Etico indica che i giornalisti dipendenti e collaboratori, nella diffusione al pubblico di 
informazioni e notizie, devono agire nel rispetto dei diritti umani e assicurare la necessaria tutela dei minori. 
 
Principali rischi e modalità di gestione 
 
Si ritiene che il tipo di business e le modalità di gestione scelte dal Gruppo, compresi i Paesi dove si 
sviluppa la maggior parte delle attività, non rendano particolarmente rilevanti i rischi legati ai diritti umani 
nella gestione del personale. Si rimanda al capitolo 7 per la descrizione delle modalità di gestione di tali 
rischi. 
Inoltre, sono presenti alcuni potenziali rischi legati ai diritti umani inerenti alla catena di fornitura, 
prevalentemente legati alla catena di distribuzione e alla forniture di prodotti collaterali da Paesi a maggiore 
rischio (quali la Cina). Tali rischi sono gestiti attraverso la condivisione con i fornitori dei principi e delle 
politiche che guidano il Gruppo, come verrà descritto nel capitolo 9.  
I rischi in ambito diritti umani che potenzialmente riguardano RCS come editore (libertà di espressione, 
tutela della proprietà intellettuale, pubblicità responsabile e il diritto alla privacy) sono parte della quotidiana 
attività del Gruppo. RCS si è dotata di idonei strumenti organizzativi e procedurali per presidiare tali rischi, 
che verranno descritti nel capitolo 6.  
   
25 
 