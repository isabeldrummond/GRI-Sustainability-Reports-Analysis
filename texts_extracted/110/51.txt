10.  Tutela dell’ambiente 
La salvaguardia dell’ambiente è molto importante per il Gruppo RCS, che indirizza le proprie attività al 
rispetto dell’equilibrio tra iniziative economiche ed esigenze ambientali e tiene in considerazione i diritti delle 
generazioni future. Gli impatti ambientali del Gruppo sono riconducibili in parte ai processi di stampa 
direttamente gestiti dal Gruppo, in parte alla gestione della catena di fornitura, in particolare per quanto 
riguarda i processi di stampa presso poli di terzi, il processo distributivo e l’acquisto di materia prima a “alto 
impatto ambientale” quale la carta.  
 
Politiche praticate dall’organizzazione 
L’attenzione alle tematiche ambientali, e l’impegno del Gruppo nella gestione dei propri impatti, è 
cresciuta nel corso degli anni principalmente attraverso: 
  l’impiego di tecnologie innovative per utilizzare al meglio le risorse energetiche e naturali; 
  l’attenzione  e  stimolo  alla  cultura  dell’eco-sostenibilità,  anche  mediante  attività  di  comunicazione 
interna; 
  la promozione di politiche di acquisto sensibili e coerenti alle tematiche ambientali. 
L’impegno del Gruppo RCS al rispetto della vasta normativa in vigore per la protezione dell’ambiente e 
alla riduzione dell’impatto ambientale delle proprie attività è disciplinato da procedure e policy interne, in 
primis dal Codice Etico e dalla Politica di Sostenibilità. I processi interessati a tali politiche non sono stati 
solo quelli più strettamente produttivi ma anche quelli presenti in ambiti “no core”, come quelli legati alla 
gestione degli spazi ad ufficio. Inoltre, è presente un sistema di costante monitoraggio attraverso l’analisi di 
specifici indicatori di performance ambientale attraverso i quali il Gruppo si impegna ad esaminare gli impatti 
delle proprie attività e adeguare le proprie strategie in un’ottica di miglioramento continuo. 
 
Principali rischi 
RCS monitora costantemente i rischi in materia ambientale in modo da prevenirne e limitarne gli impatti 
potenziali. I rischi ambientali a cui è esposto il Gruppo comprendono non solo rischi legati ai processi 
produttivi direttamente gestiti, ma anche prevalentemente rischi generati indirettamente attraverso terzi, sui 
quali RCS non ha strumenti per indirizzare le sue politiche di efficientamento energetico. Si pensi a titolo 
esemplificativo alle sedi e agli uffici in cui il Gruppo è locatario di edifici “multitenant” o alle forniture 
“strategiche” di carta o ai processi di stampa.  
Mentre nei casi di produzione internalizzata RCS può adottare delle politiche per la riduzione del proprio 
impatto ambientale, monitorando KPI specifici per verificare il raggiungimento di target prestabiliti, nel caso 
di acquisti di beni o servizi esternalizzati RCS può agire solo indirettamente, attraverso una scelta accurata 
dei fornitori e attraverso la condivisione delle proprie politiche ambientali. Per i rischi legati alla catena di 
fornitura e alle modalità di gestione, si rimanda al capitolo 9. 
52 
 