 
Burgo Group condivide l’impegno assunto da CEPI (Confederation of European Paper Industries), di cui 
è membro, e promuove un approccio responsabile nei confronti delle risorse, la gestione sostenibile delle 
foreste e l’implementazione dei sistemi di gestione ambientale. Le azioni si rivolgono a tutti i settori di 
attività: 
•  selezione e trattamento di materie prime; 
•  processi produttivi; 
•  smaltimento rifiuti; 
•  logistica. 
In questa direzione, Burgo Group intraprende non solo politiche di rispetto delle norme vigenti, ma di 
adeguamento  a  protocolli  volontari  e  promuove  la  formazione  dei  dipendenti  sui  temi  dello  sviluppo 
sostenibile. 
I risultati si concretizzano in riconoscimenti relativi sia al prodotto sia ai processi: certificazioni ISO 
9001:2008, ISO 14001:2004, EMAS, FSC®, PEFC, fino all’assegnazione dell’Emas Ecolabel Award 2006. 
Burgo Group ha scelto di aderire a Paper Profile, la dichiarazione volontaria internazionale di impatto 
ambientale dei prodotti di una cartiera, studiata per guidare gli acquirenti di carta. Paper Profile è uno 
schema standard che racchiude i principali e più significativi dati ambientali di un singolo prodotto; il Paper 
Profile di una carta è pertanto la sua "carta d'identità ecologica" e si basa su parametri condivisi dai 
principali produttori internazionali. In un'ottica di impegno di salvaguardia ambientale e di trasparenza nella 
comunicazione, Burgo Group mette a disposizione dei propri clienti i Paper Profile dei suoi prodotti. 
 
Acquisto inchiostri 
Con riferimento ai rischi legati all'operatività del Gruppo, un’altra delle principali categorie merceologiche 
è rappresentata dagli inchiostri per stampa del quotidiano e dei suoi inserti. Il Gruppo RCS acquista 
inchiostro da Sun Chemical, il principale fornitore leader mondiale nella produzione di inchiostri per la 
stampa. Sun Chemical ha prodotto un bilancio di sostenibilità a testimonianza della forte attenzione alla 
costante  riduzione  degli  impatti  ambientali  derivanti  dalla  produzione.  Sun  Chemical  adotta  strumenti 
all’avanguardia che permettono di guidare nella scelta dei materiali per la produzione allo scopo di ridurre gli 
impatti ambientali. Esiste un impegno costante al rispetto delle leggi locali e a lavorare congiuntamente con il 
governo e le associazioni industriali di settore. 
 
Catena di distribuzione  
Il canale distributivo tradizionale della stampa vede coinvolti quattro soggetti: l’editore, il distributore 
nazionale, il distributore locale e le rivendite. Il processo distributivo può essere distinto in quattro fasi: la 
definizione della tiratura e del piano diffusionale primario di ciascuna testata, il trasporto delle pubblicazioni 
al distributore locale, la fornitura delle pubblicazioni alle rivendite e il ritiro delle rese. 
Il trasporto ai distributori locali (trasporto primario) è normalmente a carico dell’Editore e assume 
connotati diversi a seconda della frequenza di uscita della pubblicazione. Nel caso dei quotidiani nazionali, i 
distributori locali vengono riforniti ogni notte con mezzi che partono dai centri stampa competenti per area 
50 
 