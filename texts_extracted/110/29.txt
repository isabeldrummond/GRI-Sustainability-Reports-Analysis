Accessibilità dell’output e evoluzione digitale 
Il  Gruppo  editoriale  RCS  crede  in  un  futuro  nel  quale  la  cultura,  l’informazione  di  qualità  e  la 
comunicazione saranno sempre più rilevanti per ogni individuo e determinanti per lo sviluppo della società 
civile, grazie alla costante evoluzione digitale, che ne potenzierà dinamismo, condivisione e fruibilità. 
RCS è attiva in tutti i settori dell’editoria, dai quotidiani ai periodici, dalla tv ai new media e questo 
garantisce l’accessibilità dei contenuti a un ampio numero di cittadini. Le principali testate sono pubblicate 
anche in edizione digitale e hanno pagine dedicate su siti web e social network, con una costante ricerca di 
innovazione e qualità degli strumenti di diffusione utilizzati. I contenuti vengono erogati tramite oltre 130 siti 
internet, 350 blog, 150 webapp e 15 mobile app; per un traffico in uscita di circa 500 Terabyte/mese. 
Da anni il Gruppo RCS sta perseguendo con determinazione un processo di trasformazione digitale in 
un mercato caratterizzato da un aumento del consumo dei contenuti, anche video, soprattutto sul canale 
mobile e ad un incremento degli investimenti pubblicitari sul canale on line. 
Per rispondere alla continua domanda del mercato circa i nuovi metodi di fruizione di contenuti, il Gruppo 
RCS si è concentrato sui seguenti aspetti: 
  introduzione di nuovi prodotti digitali sui canali desktop e mobile; 
  creazione di nuove forme di abbonamenti, come la “membership” (modello a pagamento per gli 
abbonati del Corriere della Sera); 
  focalizzazione sulla pubblicità digitale attraverso nuovi format, attraverso strumenti come il behavioural 
targeting (segmentazione dell’audience in base al comportamento di navigazione), il pricing a 
performance e l’utilizzo dei big data per la targetizzazione delle campagne pubblicitarie; 
  introduzione di una nuova piattaforma per la gestione dei contenuti video; 
  introduzione in Spagna, nei siti di El Mundo e Marca, di nuove forme di navigazione (infinity scroll) volte 
a migliorare la user experience, le performance e la viewability della pubblicità; 
La piattaforma che crea i contenuti editoriali è in grado di renderli fruibili sia sul canale cartaceo sia su 
quello digitale (web, mobile, app), con una definizione finale del contenuto che varia a seconda del canale 
prescelto. I livelli di servizio garantiscono la pubblicazione giornaliera dei quotidiani mentre a livello dei siti 
viene garantito un tempo di funzionamento del sistema senza interruzioni di servizio pari al 99,95% 
Esistono poi dei presidi tecnologici, sia applicativi che infrastrutturali, che intervengono in caso di 
malfunzionamenti o deperimento delle performance dei prodotti, supportati da sistemi di monitoraggio. Vi è 
sempre uno stretto coordinamento tra l’area di service management IT e il contact center aziendale che 
supporta i Clienti/Lettori. 
Per quanto riguarda la fruizione dei contenuti digitali questa avviene in maniera diversa a seconda della 
tipologia di offerta: 
  Free (accesso libero ai contenuti); 
  Metered (un certo numero di contenuti che possono essere consumati gratuitamente); 
  Ad abbonamento. 
 
30 
 