 
 
 
1.2  Storia 
 
Emak nasce nel 1992 dalla fusione di Oleo-Mac ed Efco, due importanti aziende specializzate nella produzione 
di macchine per il giardinaggio e il settore forestale e attive sul territorio della provincia di Reggio Emilia sin 
dai primi anni ’70.  
Nel 1998 la società viene quotata alla Borsa Valori di Milano. Tra il 1998 e il 2000, la società crea 4 filiali 
commerciali in Europa attraverso l’acquisizione del proprio importatore nei principali mercati (Germania, 
Francia, Inghilterra e Belgio), completando, insieme alla filiale spagnola già controllata, la propria prima fase 
di internazionalizzazione,  
Nel 2004 è costituita la società cinese Emak Jiangmen (Cina), uno stabilimento dedicato alla produzione di 
prodotti hand-held rivolti ai mercati price sensitive. Tra il 2005 e 2006 il Gruppo accresce la propria presenza 
internazionale acquistando il proprio distributore polacco e creando un filiale americana. Il 2008 vede 
l’acquisizione della società cinese Tailong, produttrice di cilindri per motori a scoppio, e di Bertolini, storico 
produttore di piccole macchine per agricoltura. 
Nel 2011 Emak acquisisce Epicenter (Ucraina) e amplia la gamma di mercati serviti entrando nei segmenti 
Pompe e High Pressure Water Jetting (PWJ) (acquisizione del Gruppo Comet) e Componenti e Accessori 
(C&A) (acquisizione Gruppo Tecomec, Sabart e Raico). Il percorso di crescita prosegue nel 2012 con la 
creazione della filiale commerciale Emak do Brasil e l’acquisizione di Valley Industries, società statunitense 
attiva nella commercializzazione di prodotti del settore PWJ. Il 2013 e il 2014 sono anni di consolidamento dei 
business PWJ e C&A con l’entrata nel Gruppo delle società Master Fluid (PWJ - urban cleaning), SI Agro 
Mexico (PWJ - filiale commerciale), Geoline Electronic (C&A - precision farming), Speed South America e 
Speed Industrie (C&A – produzione e confezionamento del filo per decespugliatori). 
Nel 2015 il Gruppo investe nella società brasiliana Lemasa, leader locale nel settore dell’ultra high pressure 
pumps (PWJ), mentre nel 2016 procede con l’acquisizione al 30% di Cifarelli S.p.A. e l’acquisizione di 
Acquatecnica S.r.l., seguita poi da sua incorporazione in PTC S.r.l.. Il percorso di crescita prosegue nel 2017 
con l’acquisizione del Gruppo Lavorwash, che completa e rafforza il posizionamento del Gruppo nel segmento 
PWJ. 
 
 
 
Gruppo Emak – Bilancio di Sostenibilità 2017     14 