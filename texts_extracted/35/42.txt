 
 
 
 
Consumi energetici  
 
Il Gruppo si impegna a monitorare e ridurre i propri consumi energetici implementando azioni migliorative volte 
a ridurre gli sprechi e a rendere più efficienti i consumi all’interno degli uffici e stabilimenti. In diverse società 
del Gruppo sono state intraprese iniziative volte ad una maggiore efficienza energetica quali l’installazione di 
illuminazioni a risparmio energetico sostituendo le lampade neon con lampade a LED, di sensori di movimento 
automatici nei magazzini e stabilimenti, di sistemi di spegnimento automatico dell’illuminazione e degli impianti 
di condizionamento / riscaldamento, di pannelli fotovoltaici. 
Il Gruppo inoltre incentiva comportamenti responsabili tra il personale volti a ridurre i consumi energetici e 
promuovere best practice (es. spegnimento luci e riduzione temperature in spazi non occupati). 
I consumi energetici del Gruppo consistono prevalentemente nell’utilizzo di gas naturale e altri combustibili 
per il riscaldamento degli edifici e stabilimenti e per i processi produttivi, oltre all’energia elettrica acquistata 
direttamente dalla rete e impiegata per il riscaldamento/raffreddamento e per i processi produttivi del Gruppo. 
 
 
In particolare, nel 2017, sono stati consumati 49.521 GJ di combustibili da fonti non rinnovabili (gas naturale, 
gasolio e benzina), mentre il consumo totale di energia elettrica è stato pari a 71.241 GJ. Il consumo energetico 
complessivo è stato dunque pari a 120.762 GJ. In termini percentuali la maggior parte dei consumi è attribuibile 
all’utilizzo dell’energia elettrica (circa 59%); il 36% è invece attribuibile al consumo di gas naturale per 
riscaldamento interno. Emerge nel 2017 un maggior consumo energetico causato dall’aggiunta delle società 
produttive Italiana e Cinese del Gruppo Lavorwash, oltre all’incremento delle attività produttive. 
Gruppo Emak – Bilancio di Sostenibilità 2017     41 