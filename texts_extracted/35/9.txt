 
 
 
Vision e valori 
 
“Intendiamo essere, nello sviluppo, nella produzione e distribuzione di macchine, componenti e accessori 
per il giardinaggio, l’agricoltura, l’attività forestale e l’industria, uno dei player di riferimento a livello mondiale 
nell’offerta di prodotti e servizi innovativi, che rendano efficiente e piacevole l’attività per i nostri clienti 
consumer e professionali, garantendo loro il migliore valore. 
Offriamo a clienti consumer e professionali prodotti innovativi, di qualità e affidabilità ineccepibili, 
distinguendoci per prestazioni, confort d’uso e design, attraverso investimenti adeguati in ricerca, tecnologia 
ed organizzazione. 
Promuoviamo una forte selezione, integrazione e sviluppo della rete di distribuzione a livello mondiale 
assicurando una costante presenza sul campo del personale dell’azienda. 
Impostiamo rapporti chiari con i nostri clienti, facilitiamo loro l’accesso alle informazioni e garantiamo un 
servizio eccellente in termini di tempi di risposta, di consegna, di supporto pre e post vendita. 
Vogliamo «ingaggiare», motivare e orientare tutte le persone verso la centralità dei clienti affinché ogni 
azione sia orientata a creare e trasferire valore. 
Investiamo sulla crescita delle persone attraverso la formazione, il lavoro di squadra, l’integrazione con i 
partner esterni. Incoraggiamo il contributo di tutti attraverso l’ascolto, il coinvolgimento e la condivisione 
costante di obiettivi e risultati. 
Vogliamo persone che agiscano con passione. Promuoviamo il senso di appartenenza e la meritocrazia 
affinché ognuno veda riconosciuto il proprio contributo e soddisfatte le proprie attese ed aspirazioni. 
 
I valori su cui si fonda l’operato del Gruppo Emak, che si mantengono vivi nel tempo sin dalla fondazione, 
richiamano: 
 
•  correttezza,  ovvero  rispetto  delle  regole,  trasparenza,  salvaguardia  dei  diritti  delle  persone  e 
dell’ambiente; 
•  competenza, ovvero formazione, apprendimento continuo e valorizzazione della professionalità; 
•  spirito di squadra, ovvero lavoro in team per raggiungere obiettivi comuni, rispetto dei ruoli, fiducia 
negli altri;  
•  spirito innovativo, ovvero obiettivi nuovi e sfidanti, soluzioni innovative, nuove idee, attitudine al 
cambiamento. 
Consapevole del ruolo giocato all’interno del contesto sociale ed economico, Emak persegue il proprio 
sviluppo futuro e la creazione di valore coniugando: 
•  sostenibilità economica, ovvero l’impegno a investire nella crescita del Gruppo garantendone la 
continuità nel tempo attraverso un piano strategico articolato sui fondamentali fattori critici di successo; 
•  sostenibilità sociale, intesa come la volontà di farsi carico delle legittime aspettative degli stakeholder 
e a ridistribuire il valore creato nel rispetto dell’interesse comune; 
•  sostenibilità ambientale, attraverso l’individuazione, la regolamentazione, il controllo e la riduzione 
progressiva degli impatti ambientali derivanti direttamente e indirettamente dalle attività dell’impresa. 
 
 
 
   
Gruppo Emak – Bilancio di Sostenibilità 2017     8 