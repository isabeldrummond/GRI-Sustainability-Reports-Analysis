 
 
 
3.1  Le persone del Gruppo  
 
Il Gruppo Emak punta all’eccellenza attraverso il miglioramento continuo delle sue professionalità e un ampio 
coinvolgimento del personale a tutti i livelli. Le persone e i collaboratori coinvolti nelle attività del Gruppo 
costituiscono una risorsa strategica e preziosa, e per questo motivo il Gruppo si impegna a garantire il rispetto 
dei loro diritti, favorirne il loro benessere e promuoverne la crescita professionale. 
Data la struttura organizzativa del Gruppo e la forte presenza sia sul territorio italiano che estero, nel corso del 
2016 è stata condotta una analisi per comprendere al meglio le diverse modalità di gestione delle tematiche 
relative alle risorse umane, con focus specifico sulle società estere. Questa analisi ha portato alla creazione 
di una figura trasversale per la gestione in ottica corporate di tutte le attività di presidio e gestione del personale 
all’estero, la cui introduzione è avvenuta nel 2017. Per quanto riguarda invece la gestione delle suddette 
tematiche da parte delle società operanti sul territorio italiano, il Gruppo ha istituito un apposito comitato 
composto da membri della funzione Risorse Umane di ogni società. Il Gruppo crede fermamente che le risorse 
umane costituiscano un importante patrimonio aziendale e che debbano quindi essere messe in condizione di 
apportare il massimo contributo. 
Al 31 dicembre 2017 l’organico complessivo del Gruppo risulta pari a 2.029 persone, in aumento del 20% 
rispetto all’anno precedente (1.686 dipendenti nel 2016). I dipendenti uomini rappresentano il 63% del 
personale, mentre le donne il 37%.   
 
 
   
Gruppo Emak – Bilancio di Sostenibilità 2017     27 