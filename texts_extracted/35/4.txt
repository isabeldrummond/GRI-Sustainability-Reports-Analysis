 
 
 
Lettera agli Stakeholder 
 
Cari tutti, 
ho il piacere di introdurvi la prima edizione del Bilancio di Sostenibilità del Gruppo Emak, frutto di un impegno 
condiviso e di una visione di sostenibilità nel medio-lungo termine. Il presente Bilancio nasce con l’obiettivo di 
offrire a tutti i nostri stakeholder una visione a 360 gradi delle attività e dei progetti intrapresi dal Gruppo e 
rivolti a perseguire gli obiettivi di sostenibilità economica, sociale e ambientale ai quali il Gruppo si ispira. Il 
Bilancio rappresenta inoltre una sintesi dei principali risultati ottenuti in tema di sostenibilità nel corso del 2017.  
In particolare, il presente Bilancio descrive le strategie del Gruppo nella gestione a breve, medio e lungo 
termine degli impatti economici, sociali e ambientali generati dalle proprie attività oltre a descrivere le politiche 
e sistemi implementati per la mitigazione degli stessi e i rischi ad essi associati. Il Bilancio, inoltre, riporta gli 
sforzi intrapresi dal Gruppo rivolti a migliorare le proprie prestazioni in ambito di sostenibilità, consapevole del 
proprio contributo a supporto di uno sviluppo sostenibile, a livello sia locale che globale.   
Le priorità del Gruppo, nel 2017, hanno riguardato la valorizzazione delle proprie persone, attraverso piani di 
formazione strutturati, e la realizzazione di prodotti sempre più innovativi dal punto di vista delle prestazioni 
tecniche oltre che a ridotto impatto ambientale. A tal proposito è stata svolta un’intensa attività di ricerca volta 
a individuare soluzioni tecnologiche innovative che consentano di ottenere una complessiva riduzione dei 
consumi energetici e delle emissioni inquinanti in atmosfera mantenendo elevati standard di performance dei 
nostri prodotti. L’attività di ricerca ha portato inoltre alla realizzazione di prodotti sempre più user friendly e fit 
for use, servendo una gamma di utenti sempre più ampia a livello globale. 
Fatto di rilievo nel corso dell’anno per il nostro Gruppo è stata l’acquisizione del Gruppo Lavorwash, 
un’importante  realtà  attiva  nella  produzione  e  commercializzazione  di  prodotti  per  il  settore  cleaning 
(idropulitrici, aspiratori, lavasciuga pavimenti) che consentirà di accelerare la crescita del Gruppo nel segmento 
Pompe e High Pressure Water Jetting grazie all’ampliamento e al completamento dell’attuale gamma prodotti. 
Grazie a questa operazione avremo un catalogo ancora più completo, e saremo in grado di servire al meglio i 
nostri attuali clienti e acquisirne di nuovi.  
  
 
Il Presidente 
Fausto Bellamico 
 
   
Gruppo Emak – Bilancio di Sostenibilità 2017     3 