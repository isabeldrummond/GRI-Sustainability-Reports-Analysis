 
 
 
L’impegno del Gruppo nel prevenire incidenti si riflette anche nello sforzo rivolto alla formazione del personale 
e sensibilizzazione in merito a tematiche di salute e sicurezza. In particolare vengono svolti corsi relativi alla 
movimentazione di carichi, all’utilizzo di macchinari (es. carrello elevatore), ai piani di emergenza e antincendio 
e formazione del personale al primo soccorso. 
Le società italiane del Gruppo capogruppo Emak S.p.A. hanno intrapreso una serie di azioni migliorative che 
vanno al di là di quanto richiesto dalle normative vigenti in materia (D.lgs. 81 del 2008). Le società infatti 
svolgono periodicamente un’analisi delle proprie attività lavorative individuando i rischi associati alle stesse e 
le azioni correttive da implementare. L’output dell’analisi è un documento di valutazione dei rischi, 
aggiornato con periodicità triennale e in caso di modifiche organizzative. Tale documento viene elaborato dal 
datore di lavoro in collaborazione con i componenti del Servizio di Prevenzione e Protezione (RSPP – 
Responsabile del Servizio di Prevenzione e Protezione), con il medico competente e con i rappresentati dei 
lavoratori per la sicurezza (RLS). Le società inoltre forniscono i Dispositivi di Protezione Individuale (DPI) al 
personale che opera in postazioni di lavoro dove sono previsti e predispone annualmente un piano di 
evacuazione per le emergenze. Il personale partecipa a corsi di formazione e aggiornamento in materia di 
salute e sicurezza. Al fine di implementare azioni migliorative, vengono inoltre monitorati gli episodi di infortunio 
e le malattie professionali confrontando l’andamento degli indici da un anno all’altro.  
Nel corso del 2017, la società Geoline Electronic ha implementato il sistema di gestione BSOHSAS 18001 
(Occupational Health and Safety Assessment Series) al fine di ottenere la certificazione nel 2018. 
Nel corso del 2017 si sono verificati 53 infortuni a livello di Gruppo, con un indice di gravità complessivo pari 
a 0,29. 
 
Per  maggiori  informazioni  relativamente  agli  indici  infortunistici  si  rimanda  alla  sezione  “Indicatori  di 
performance” di questo stesso documento. 
   
Gruppo Emak – Bilancio di Sostenibilità 2017     32 