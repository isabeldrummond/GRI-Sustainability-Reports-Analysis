 
 
 
•  attività metodologiche (basate su simulazioni numeriche) con il fine di creare strumenti all’avanguardia 
nella fase di ricerca, progettazione e sviluppo dei prodotti. Dopo il dottorato di ricerca in collaborazione 
l’Università di Modena conclusosi nel 2017, il gruppo ha attivato nuove collaborazioni con l’università di 
Modena e con quella di Bologna per lo sviluppo di modelli predittivi per il raffreddamento e di simulazione 
del motore. 
 
Pompe e High Pressure Water Jetting 
Nell’ambito della gamma dei prodotti per l’agricoltura, è stato portato a termine lo sviluppo delle pompe 
centrifughe destinate alla vendita sui mercati del Nord e Sud America. Caratteristica principale di questi 
prodotti è di ottenere una elevata portata d’acqua a bassa pressione con ingombri molto contenuti. Inoltre è 
stata completata ed industrializzata la nuova serie di pompe a membrana destinate ad equipaggiare le 
macchine irroratrici. Il design modulare e lo sviluppo della fluidodinamica interna hanno permesso di ottenere 
le alte prestazioni in termini di portata e capacità adescante con un’elevata efficienza e silenziosità. Per ciò 
che concerne i prodotti industriali si è concluso lo sviluppo delle pompe nel campo delle pressioni medio-
alte a marchio HPP. Nel campo delle pompe ad altissima pressione il Gruppo ha investito in un nuovo software 
di simulazione per l’analisi di vibrazioni, idrodinamiche e di fatica che consentirà di comprendere meglio i 
fenomeni fisici che si verificano nelle unità idrodinamiche. Questo software ha anche aiutato nello studio del 
ciclo di vita delle valvole di alta pressione di quarta generazione, oltre a promuovere la riduzione del numero 
di prototipi reali che contribuiscono drasticamente alla riduzione dell'impatto ambientale. È stato infine 
sviluppato un nuovo ugello autorotante dotato di un efficiente sistema di regolazione della velocità, controllabile 
mediante freno magnetico. È appositamente sviluppato per il trattamento delle superfici, l’azionamento può 
essere manuale mediante pistola o automatizzato. 
Per quanto riguarda i prodotti del lavaggio, nel corso del 2017 il Gruppo ha creato una serie di nuovi prodotti 
che vanno a rinnovare ed ampliare la gamma offerta. In particolare è stata sviluppata una nuova idropulitrice 
ad uso hobbistico dotata di un sistema elettronico di regolazione della velocità del motore, che permette di 
regolare la pressione in funzione delle esigenze limitando di conseguenza il consumo energetico ed evitare lo 
spreco di acqua. Nella gamma professionale sono state lanciate sul mercato tre nuove idropulitrici ad acqua 
fredda in sostituzione di precedenti modelli, caratterizzate da un design rinnovato e da nuove soluzioni che 
garantiscono maggior efficienza a parità di performance. L’anno ha visto inoltre il lancio sul mercato di un 
aspiracenere con alimentazione a batteria ricaricabile 18V agli ioni di litio, provvisto di un interruttore per 
selezionare la velocità, in risparmio energetico oppure alla massima potenza. Realizzato allo scopo di ampliare 
la gamma inserendo un prodotto dal design compatto ma soprattutto con un minore impatto ambientale grazie 
alla funzione risparmio enrgetico. 
 
Componenti e accessori  
Nel corso dell’esercizio è proseguita l’attività di sviluppo ed implementazione dei sistemi di taglio per 
decespugliatori, trimmer elettrici e a batteria, in collaborazione con i principali costruttori mondiali. Le iniziative 
intraprese sono state concentrate principalmente sulla ricerca di nuovi materiali per filo, testine e lame e da 
taglio oltre che alla identificazione di nuove forme aerodinamiche atte a ridurre il consumo di energia, la 
rumorosità e le vibrazioni, come richiesto dalle nuove norme internazionali. Sul fronte delle macchine ed 
accessori dedicati alla manutenzione delle motoseghe, si segnala il continuo sviluppo della gamma di prodotti 
professionali. 
 
Per quanto riguarda la linea di accessori destinati al settore agricoltura, l’attività di ricerca e sviluppo è stata 
ulteriormente indirizzata verso progetti di integrazione feeding / farming dei sistemi elettronici di controllo. 
L’obiettivo che si vuole conseguire con questa nuova generazione di prodotti è di sviluppare soluzioni per 
gestire i trattamenti dei terreni in funzione dell’efficienza dei raccolti. Inoltre, è stata completata la gamma dei 
misuratori di portata e dei sensori destinati a macchine da irrorazione e diserbo. Infine, con il supporto di alcune 
università italiane, è stato avviato un progetto di ricerca per la raccolta di dati utili alla generazione di mappe 
di lavoro funzionali allo sviluppo di applicativi per piattaforma cloud. 
 
Nell’ambito dello sviluppo dei  prodotti per  il settore del lavaggio industriale, da segnalare gli ulteriori 
investimenti in ricerca volti ad implementare ed ampliare la gamma delle valvole regolatrici di pressione. 
Questa iniziativa è stata condotta in collaborazione con l’Università di Modena e Reggio Emilia, che ha 
coadiuvato e supportato nella fase di studio e sperimentazione delle diverse soluzioni tecniche, le quali sono 
state anche oggetto di registrazioni di brevetti industriali. Altresì, nel corso del 2017, sono proseguite le attività 
di sviluppo della gamma professionale con l’introduzione a catalogo di nuovi prodotti per impieghi ad alte 
Gruppo Emak – Bilancio di Sostenibilità 2017     36 