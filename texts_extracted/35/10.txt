 
 
 
La struttura del Gruppo 
 
Il Gruppo Emak opera sul mercato mondiale con presenza diretta in 13 paesi e una rete distributiva che copre 
5 continenti. 
 
 
Il Gruppo offre un’ampia gamma di prodotti con marchi riconosciuti e si rivolge a un target di clientela 
fortemente diversificato in tre segmenti di business:  
•  Outdoor Power Equipement (OPE): operano in questo segmento Emak S.p.A. e le sue controllate 
commerciali e produttive; 
•  Pompe e High Pressure Water Jetting (PWJ): segmento gestito da Comet S.p.A. e le sue controllate;  
•  Componenti e Accessori (C&A): segmento presidiato da Tecomec S.r.l., le sue controllate, Sabart 
S.r.l. e Raico S.r.l.. 
Il  segmento  Outdoor  Power  Equipment,  ricomprende  l’attività  di  sviluppo,  fabbricazione  e 
commercializzazione di prodotti per il giardinaggio, l’attività forestale e piccole macchine per l’agricoltura, quali 
decespugliatori, rasaerba, trattorini, motoseghe, motozappe e motocoltivatori. Il Gruppo distribuisce i propri 
prodotti con i marchi principali Oleo-Mac, Efco, Bertolini, Nibbi e Staub (quest’ultimo limitatamente al mercato 
francese). L’offerta del Gruppo è rivolta a professionisti e a utilizzatori privati esigenti. Il Gruppo opera 
principalmente nel canale dei rivenditori specializzati, distribuendo i propri prodotti attraverso le proprie filiali 
commerciali e, dove non presente direttamente, attraverso una rete di 150 distributori in più di 100 paesi in 
tutto il mondo. 
Il mercato di riferimento del Gruppo (inteso come canale dei rivenditori specializzati, esclusa la grande 
distribuzione organizzata) ha un valore stimato di 7-8 miliardi di Euro. Nei mercati maturi quali Nord America 
e Europa Occidentale, la domanda è prevalentemente di sostituzione: il driver principale è rappresentato 
dall’andamento dell’economia e dalla cultura del verde. Nei mercati emergenti quali Far East, Europa dell’Est 
e Sud America, la domanda è prevalentemente per il “primo acquisto”: il driver principale in queste aree è 
rappresentato dalla crescita economica, dall’evoluzione della meccanizzazione agricola e dalle relative 
politiche di sostegno. Ulteriore fattore che influenza la domanda è il prezzo delle commodities: l’andamento 
del prezzo del petrolio può influenzare la domanda di fonti energetiche alternative, quali la legna per il 
riscaldamento e conseguentemente la domanda di motoseghe; l’andamento del prezzo delle commodities 
agricole influenza gli investimenti in macchine per l’agricoltura. 
Gruppo Emak – Bilancio di Sostenibilità 2017     9 