Deloitte & Touche S.p.A. 
Centro Direzionale Eurotorri 
Piazza Italo Pinazzi 67/A 
43122 Parma 
Italia 
 
 
Tel: +39 0521 976011 
Fax: +39 0521 976012 
www.deloitte.it 
 
RELAZIONE DELLA SOCIETÀ DI REVISIONE INDIPENDENTE 
SULLA DICHIARAZIONE CONSOLIDATA DI CARATTERE NON FINANZIARIO AI SENSI 
DELL’ART. 3, C. 10 DEL D.LGS. 254/2016 E DELL’ART. 5 DEL REGOLAMENTO CONSOB N. 20267 
 
 
Al Consiglio di Amministrazione di  
Emak S.p.A. 
 
 
Ai sensi dell’articolo 3, comma 10, del Decreto Legislativo 30 dicembre 2016, n. 254 (di seguito “Decreto”) 
e dell’articolo 5 del Regolamento CONSOB n. 20267, siamo stati incaricati di effettuare l’esame limitato 
(“limited assurance engagement”) della dichiarazione consolidata di carattere non finanziario del Gruppo 
Emak (il “Gruppo”) relativa all’esercizio chiuso al 31 dicembre 2017 predisposta ex art. 4 Decreto, e 
approvata dal Consiglio di Amministrazione in data 16 marzo 2018 (di seguito “DNF”). 
 
Responsabilità degli Amministratori e del Collegio Sindacale per la DNF 
 
Gli Amministratori sono responsabili per la redazione della DNF in conformità a quanto richiesto dagli articoli 
3 e 4 del Decreto e ai “Global Reporting Initiative Sustainability Reporting Standards”, definiti nel 2016 dal 
GRI - Global Reporting Initiative (di seguito “GRI Standards”), da essi individuati come standard di 
rendicontazione. 
 
Gli Amministratori sono altresì responsabili, nei termini previsti dalla legge, per quella parte del controllo 
interno da essi ritenuta necessaria al fine di consentire la redazione di una DNF che non contenga errori 
significativi dovuti a frodi o a comportamenti o eventi non intenzionali.  
 
Gli Amministratori sono responsabili inoltre per l’individuazione del contenuto della DNF, nell’ambito dei 
temi menzionati nell’articolo 3, comma 1, del Decreto, tenuto conto delle attività e delle caratteristiche del 
Gruppo e nella misura necessaria ad assicurare la comprensione dell’attività del Gruppo, del suo 
andamento, dei suoi risultati e dell’impatto dallo stesso prodotti.  
 
Gli Amministratori sono infine responsabili per la definizione del modello aziendale di gestione e 
organizzazione dell’attività del Gruppo, nonché, con riferimento ai temi individuati e riportati nella DNF, per 
le politiche praticate dal Gruppo e per l’individuazione e la gestione dei rischi generati o subiti dallo stesso. 
 
Il Collegio Sindacale ha la responsabilità della vigilanza, nei termini previsti dalla legge, sull'osservanza 
delle disposizioni stabilite nel Decreto. 
   
Indipendenza della società di revisione e controllo della qualità 
 
Siamo indipendenti in conformità ai principi in materia di etica e di indipendenza del Code of Ethics for 
Professional Accountants emesso dall’International Ethics Standards Board for Accountants, basato su 
principi fondamentali di integrità, obiettività, competenza e diligenza professionale, riservatezza e 
comportamento professionale. La nostra società di revisione applica l’International Standard on Quality 
Control 1 (ISQC Italia 1) e, di conseguenza, mantiene un sistema di controllo qualità che include direttive e 
procedure documentate sulla conformità ai principi etici, ai principi professionali e alle disposizioni di legge e 
dei regolamenti applicabili. 
 
Ancona Bari Bergamo Bologna Brescia Cagliari Firenze Genova Milano Napoli Padova Palermo Parma Roma Torino Treviso Verona 
 
Sede Legale: Via Tortona, 25 – 20144 Milano | Capitale Sociale: Euro 10.328.220.00 i.v. 
Codice Fiscale/Registro delle Imprese Milano n. 03049560166 – R.E.A. Milano n. 172039 | Partita IVA IT 03049560166 
 
Il nome Deloitte si riferisce a una o più delle seguenti entità: Deloitte Touche Tohmatsu Limited, una società inglese a responsabilità limitata (“DTTL”), le member firm aderenti al suo network 
e le entità a esse correlate. DTTL e ciascuna delle sue member firm sono entità giuridicamente separate e indipendenti tra loro. DTTL (denominata anche “Deloitte Global”) non fornisce servizi 
ai clienti. Si invita a leggere l’informativa completa relativa alla descrizione della struttura legale di Deloitte Touche Tohmatsu Limited e delle sue member firm all’indirizzo  
www.deloitte.com/about. 
 © Deloitte & Touche S.p.A. 