 
 
 
Pompe e High Pressure Water Jetting 
Nell’ambito del segmento Pompe e High Pressure Water Jetting esistono differenti procedure implementate al 
fine di monitorare e garantire la qualità e sicurezza nelle diverse fasi di progettazione, produzione e 
commercializzazione  dei  prodotti  sul  mercato.  In  particolare,  presso  Comet  S.p.A.,  società  cui  fanno 
riferimento le attività del segmento, è presente una procedura che descrive i criteri adottati dall’ufficio tecnico 
per la redazione del Fascicolo Tecnico dei Prodotti Finiti progettati, costruiti e commercializzati. Tale 
documento, tra le altre cose, riporta un’analisi dei rischi associati all’utilizzo dei prodotti sviluppati, che segue 
i criteri indicati nelle direttive e/o norme a cui il prodotto deve sottostare. L’analisi dei rischi, come il libretto di 
uso e manutenzione, viene integrata in occasione di ogni modifica che ne renda necessaria la revisione 
(modifica del prodotto e/o emissione di nuove norme pertinenti). Il Fascicolo riporta inoltre l’esito di prove di 
conformità eseguite presso i laboratori aziendali o esterni all’organizzazione.  
Un’ulteriore procedura in atto riguarda la definizione e descrizione delle attività, responsabilità e flusso delle 
informazioni legate al ciclo di progettazione di un prodotto in modo da assicurare che i requisiti di qualità 
richiesti al prodotto vengano rispettati e attuati. 
Inoltre, è prevista una Procedura Tecnica volta a definire i requisiti di controllo del processo produttivo presso 
i fornitori di prodotti finiti di conto lavoro.  
I processi produttivi sono sottoposti ad una Procedura Tecnica specifica con lo scopo di definire le modalità 
operative per la strutturazione dei processi produttivi stessi e per assicurare che questi vengano attuati in 
condizioni  controllate.  L’organizzazione  prevede  specifiche  procedure  che  accompagnano  il  processo 
produttivo di alcune macchine sottoposte a Direttiva PED (Direttiva relativa ad attrezzature a pressione).  
Ogni non conformità di prodotto riscontrata durante la fase di progettazione e produzione viene registrata e 
sono previste eventuali azioni correttive. 
Il Gruppo Lavorwash opera in accordo con la procedura ISO 9001 ed ha adottato una procedura che stabilisce 
criteri e verifiche per quanto riguarda la progettazione, la produzione e il controllo qualità dei prodotti sia in 
entrata che in uscita. 
 
Componenti e accessori  
Per quanto riguarda le attività di verifica in merito alla salute e sicurezza dei prodotti realizzati è presente una 
procedura  interna  che  stabilisce  le  attività  e  le  responsabilità  relative  alle  fasi  di  progettazione  e 
ingegnerizzazione dei nuovi prodotti. Nello specifico, in fase di progettazione vengono valutate leggi e 
normative a cui il prodotto è soggetto (es. regolamento REACH Registration, Evaluation, Authorisation and 
Restriction of Chemicals, e direttiva RoHS - Restriction of Hazardous Substances Directive) in base al mercato 
di destinazione dello stesso. Per alcuni prodotti, quali gli elettroutensili, sono richiesti livelli maggiori di 
sicurezza. In questi casi  è prassi consolidata per  volontà  della Direzione richiedere  il rilascio  di una 
certificazione  da enti  terzi: per il mercato europeo la certificazione  viene rilasciata dalla società TÜV 
(Technischer Überwachungsverein) mentre per il mercato statunitense da UL (Underwriters Laboratories). 
Qualora sia ritenuto necessario internamente o sia esplicitamente richiesto da parte di un cliente, viene 
applicata un’analisi di rischio FMEA guasto (Failure Mode and Effect Analysis). Infine, per quei prodotti che 
non richiamano una specifica normativa (es. accessori) si fa riferimento alla norma a cui è soggetto il prodotto 
finito. 
Nel corso del 2017 si è verificato un caso di non conformità di prodotto che non ha comportato alcun danno 
all’utente finale né azioni legali nei confronti del Gruppo. Nello specifico, la non conformità ha riguardato, per 
alcuni lotti di produzione, un interruttore per le affilatrici da catena per le motoseghe acquistato da un fornitore 
terzo. Si tratta di un dispositivo di sgancio automatico che ha valenza di dispositivo di sicurezza e la non 
conformità consisteva nel possibile non funzionamento di tale meccanismo. Appena informato della non 
conformità, il Gruppo ha provveduto all’individuazione di tutte le affilatrici a rischio, alla segregazione dei 
magazzini aziendali di queste macchine e degli interruttori. È stato inoltre comunicato a tutti i clienti che 
avevano ricevuto macchine a rischio di bloccare le vendite. Infine, le macchine sono state richiamate dal 
mercato.  
 
 
Gruppo Emak – Bilancio di Sostenibilità 2017     38 