 
 
 
rispondessero alle specifiche tecniche e di legge, il Gruppo, anche su richiesta delle autorità di 
controllo, potrebbe essere tenuto a ritirare tali prodotti dal mercato; 
•  rischio legato alla catena di fornitura: rischi connessi alla condotta di fornitori e alla possibile 
mancanza di visibilità e controllo sulle pratiche dei fornitori, con particolare riferimento alle tematiche 
di compliance alla normativa ambientale e sociale e a tematiche di controllo qualità sui prodotti ricevuti; 
•  rischio di risposta al mercato: rischi connessi alla difficoltà nel mantenimento dei clienti esistenti e 
nell’acquisizione di nuovi clienti, anche in relazione alle richieste dei mercati di riferimento; 
•  rischio legato al personale e alla salute e sicurezza nei luoghi di lavoro: rischi legati a una non 
adeguata gestione dei processi di attrazione, selezione, sviluppo, motivazione e retention delle figure 
professionali chiave all’interno del Gruppo; rischi connessi al possibile verificarsi di infortuni e near 
misses nei luoghi di lavoro e all’insorgenza di malattie professionali; 
•  rischio esterno di eventi naturali e di condizioni climatiche variabili: rischi legati alla gestione 
delle emergenze e alla risposta tempestiva ad eventuali eventi naturali estremi. Inoltre le condizioni 
metereologiche possono impattare sull’andamento delle vendite di alcune famiglie di prodotti. In 
generale condizioni metereologiche caratterizzate da siccità possono determinare contrazioni nella 
vendita di prodotti da giardinaggio quali rasaerba e trattorini, mentre stagioni invernali con clima mite 
influenzano negativamente le vendite di motoseghe; 
•  rischio di compliance: rischi connessi alla mancata compliance con le normative vigenti, con 
riferimento  specifico  alle  tematiche  ambientali  (es.  danno  ambientale,  inquinamento  acustico, 
emissioni, rifiuti e scarichi), dei diritti umani della corruzione. 
 
Valutazione dei rischi sui fornitori  
A livello di Gruppo, tutte le società svolgono attività di verifica presso i propri fornitori con l’obiettivo di 
individuare potenziali rischi lungo la catena di fornitura. Queste attività e procedure risultano consolidate per 
le società appartenenti al segmento Outdoor Power Equipment, mentre le altre società si stanno adeguando 
a tale processo. 
Ogni 3 mesi viene effettuato uno screening dei fornitori a livello di Gruppo, seguito da una classificazione degli 
stessi in 3 categorie in base alla tipologia di rapporto che intercorre tra il Gruppo e il fornitore: 
•  partner - ricadono in questa categoria i fornitori che soddisfano requisiti elevati sulla base di uno 
scooring inter-funzionale; 
•  strategici - la categoria comprende i fornitori strategici per il Gruppo ma non viceversa; per ridurre il 
livello di rischio, il Gruppo si adopera affinché, i fornitori che ricadono in questa categoria diventino 
partner o part supplier;  
•  part supplier -  in questa categoria ricadono fornitori senza stabili rapporti  dal punto di vista 
relazionale; per il Gruppo non rappresentano dunque un rischio elevato. 
Il risultato dello screening dei fornitori viene rappresentato attraverso una tabella di rischio, riassuntiva del 
rischio associato a ogni fornitore, che guida il Gruppo nelle decisioni di eventuali implementazione di piani di 
sostituibilità. 
Al momento lo screening dei fornitori e l’analisi di rischio non comprendono specifici criteri sociali, ma la 
capogruppo Emak S.p.A., adottando lo Standard SA8000, richiede ai propri fornitori di rispondere a un 
questionario contenente tematiche etiche e sociali in linea con i requisiti previsti dallo Standard stesso. 
Inoltre, per i fornitori extra-europei si rimanda alla struttura acquisti locale che effettua audit periodici e 
applica un presidio costante sulle forniture dirette sia agli stabilimenti italiani che esteri.    
Gruppo Emak – Bilancio di Sostenibilità 2017     19 