 
 
 
1.5  Gestione dei rischi e opportunità
 
 
Il Gruppo ritiene che un’efficace gestione dei rischi sia un fattore chiave per il mantenimento del valore nel 
tempo. Al fine di realizzare i propri obiettivi strategici, il Gruppo, attraverso la propria struttura di governance e 
di Sistema di Controllo Interno, definisce le linee di indirizzo della propria politica di gestione dei rischi.  
Nell'ambito della propria attività industriale, il Gruppo Emak è esposto ad una serie di rischi, nella cui 
individuazione,  valutazione  e  gestione  sono  coinvolti  gli  Amministratori  Delegati,  anche  in  qualità  di 
Amministratori incaricati ai sensi del Codice di Autodisciplina di Borsa Italiana S.p.A., i responsabili delle aree 
di business e il Comitato Controllo e Rischi.  
Gli Amministratori incaricati al sistema di controllo interno sovraintendono il processo di risk management 
dando esecuzione alle linee guida definite dal Consiglio di Amministrazione in tema di gestione dei rischi e 
verificandone l’adeguatezza. 
Al fine di prevenire e gestire i rischi maggiormente significativi, il Gruppo si è dotato di un modello di 
classificazione dei rischi, suddividendoli in base alla funzione aziendale da cui possono derivare o dalla quale 
possono essere gestiti che prevede una valutazione dei rischi in base alla stima degli impatti economico-
finanziari e alla probabilità di accadimento. 
Il Consiglio di Amministrazione attribuisce al Comitato il compito di assisterlo, con funzioni consultive e 
propositive, nell’espletamento dei propri compiti in materia di sistema di controllo interno e di gestione dei 
rischi ed in particolare nella definizione delle linee di indirizzo del sistema di controllo interno e nella valutazione 
periodica della sua adeguatezza, efficacia ed effettivo funzionamento. Il Comitato sovrintende alle attività 
dell’Internal Audit ed esamina, più in generale, le problematiche inerenti al sistema di controllo interno e di 
gestione dei rischi. 
Alle attività di cui sopra si aggiungono quelle dell’Internal Audit che valuta l’adeguatezza del Sistema di 
controllo interno e di gestone dei rischi, di cui è parte integrante, rispetto al contesto di riferimento in cui il 
Gruppo opera. In tal senso, l’Internal Audit, nello svolgimento del ruolo, verifica il funzionamento e l’idoneità 
del sistema di gestione dei rischi, con particolare enfasi al miglioramento continuo delle politiche di gestione. 
Nell’ambito del processo di gestione del rischio, le differenti tipologie di rischio si classificano in base alle 
conseguenze che il verificarsi di alcuni eventi possono avere in termini di mancata performance strategica, 
operativa, finanziaria, o di conformità a leggi e/o regolamenti. 
Con cadenza almeno annuale, la funzione Internal Audit svolge un’attività di assessment sui   sistemi di 
controllo interno, secondo l’approccio del framework internazionale COSO 3, i cui risultati vengono condivisi 
con il Comitato Controllo e Rischi.  
Ulteriore fonte utilizzata per analizzare eventuali criticità interne è costituita dagli audit che le società ricevono 
dai propri clienti, in quanto fornitori. L’esito degli audit fornisce infatti una rappresentazione delle aree di rischio 
e un elenco di possibili azioni correttive da implementare.  
Infine, per quanto riguarda le operazioni di acquisizione di nuove società viene effettuata una attività di Due 
Diligence volta a individuare i rischi associati a tale transizione. Un eventuale esito negativo potrebbe 
compromettere l’esito dell’acquisizione. Inoltre, in previsione di realizzazione di nuovi impianti, vengono 
valutati i potenziali impatti associati alle attività di costruzione. 
Si riportano di seguito i principali rischi inerenti i temi di sostenibilità, identificati a seguito di una analisi condotta 
dalla capogruppo Emak S.p.A.: 
•  rischio strategico di prodotto: rischi connessi all’obsolescenza tecnica e tecnologica di prodotto in 
relazione  alle  nuove  tecnologie  e  ai  nuovi  requisiti  normativi.  Rischi  legati  al  mantenimento 
dell’affidabilità di prodotto e alla riduzione dell’interesse del cliente; 
•  rischio legato alla responsabilità verso clienti e verso terzi: Il Gruppo è esposto a potenziali rischi 
di responsabilità nei confronti di clienti o di terzi connessi all’eventuale responsabilità da prodotto 
dovuta a potenziali difetti di progettazione e/o realizzazione dei prodotti del Gruppo, anche imputabili 
a soggetti terzi quali fornitori e assemblatori. Inoltre, qualora i prodotti risultassero difettosi, ovvero non 
Gruppo Emak – Bilancio di Sostenibilità 2017     18 