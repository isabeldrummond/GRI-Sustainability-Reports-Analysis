 
 
 
3.3  Valore economico creato e distribuito 
 
Il valore aggiunto rappresenta la ricchezza prodotta dal Gruppo Emak e ridistribuita ai vari stakeholder sotto 
diverse forme. 
I dati sulla creazione e distribuzione del valore aggiunto, forniscono, attraverso una riclassifica del conto 
economico, un’indicazione di base del modo in cui il Gruppo ha creato ricchezza per i propri stakeholder, 
evidenziando gli effetti economici prodotti dalla gestione imprenditoriale sulle principali categorie di portatori 
d’interesse. 
Nel 2017 il valore aggiunto globale netto distribuito dal Gruppo è pari a 424,030 milioni di euro. 
La maggior parte di tale valore, pari al 76,4% è rappresentato dalla “remunerazione dei fornitori”; tale voce è 
costituita principalmente da costi per servizi e materie prime. Segue la “remunerazione del personale” (19,4%), 
rappresentata da stipendi, trattamento di fine rapporto e oneri sociali. Seguono la “remunerazione della 
Pubblica Amministrazione”, composta da imposte sul reddito, la “remunerazione del sistema finanziario” e la 
“remunerazione degli azionisti”, composta dall’utile di pertinenza di terzi e dagli utili distribuiti. 
Prospetto di determinazione del Valore Aggiunto
Migliaia di Euro 2016 2017
Ricavi 391.879 422.155
Altri ricavi operativi 2.589 3.684
Variazione delle rimanenze -12.116 14.168
Proventi da rivalutazione partecipazioni in società collegate 205 389
Proventi finanziari 7.105 1.807
Utili e perdite su cambi 3.407 -4.218
Valore Aggiunto globale lordo 393.069 437.985
Svalutazioni e ammortamenti 17.600 13.955
Valore Aggiunto globale netto 375.469 424.030
Prospetto di riparto del Valore Aggiunto
Remunerazione del personale 73.039 80.055
Costo del personale 73.039 80.055
Remunerazione dei fornitori 269.844 316.020
Materie prime e di consumo 198.172 234.565
Altri costi operativi 71.672 81.455
Remunerazione della Pubblica Amministrazione 8.847 6.700
Imposte sul reddito dell'esercizio, correnti, differite e anticipate 8.847 6.700
Remunerazione agli azionisti 5.812 5.994
Utile (perdita) dell'esercizio di pertinenza di terzi 88 270
Utile distribuito agli azionisti * 5.724 5.724
Remunerazione del sistema finanziario 6.056 4.820
Oneri finanziari 6.056 4.820
Valore aggiunto globale netto distribuito 363.598 413.589
 
* L’utile distribuito agli azionisti relativo all'esercizio 2017 corrisponde alla destinazione del risultato economico 
d'esercizio di Emak S.p.A. a dividendo che il Consiglio di Amministrazione proporrà all’Assemblea degli Azionisti. 
 
 
 
Gruppo Emak – Bilancio di Sostenibilità 2017     39 