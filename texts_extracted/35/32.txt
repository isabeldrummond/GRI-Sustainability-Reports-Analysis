 
 
 
 
Diversità e pari opportunità  
Emak, potendo contare sulla sua forte presenza globale, punta sulla multiculturalità e sulla presenza di 
persone di diversa etnia come importante elemento di diversità nel Gruppo. Inoltre, la presenza di donne 
nell’organico di Gruppo è una ulteriore leva determinante al fine di favorire la diversità, l’inclusione e una 
cultura improntata all’integrazione dei contributi e delle competenze professionali. Al 31 dicembre 2017 si 
segnala la presenza di 744 donne, con una incidenza totale del 37% rispetto al totale dei professionisti, dato 
incrementato rispetto all’anno precedente (34%, 578 dipendenti donne).  
 
Il Gruppo si impegna inoltre a rispettare la dignità individuale e l’integrità fisica e morale di ogni persona, e di 
non attuare alcuna forma discriminatoria, tutelare la diversità, garantire pari opportunità e promuovere la 
crescita personale, professionale e culturale delle persone.  
Le società del Gruppo, in ottemperanza a quanto richiesto dalle leggi nazionali, prevedono l’inserimento di 
persone con disabilità all’interno  delle proprie attività aziendali e in alcuni casi sono state sviluppate 
collaborazioni  con  cooperative  sociali  con  l’obiettivo  di  migliorare  l’integrazione  sociale  di  persone 
svantaggiate.  
 
Salute e sicurezza 
 
Il Gruppo si impegna a salvaguardare la salute e sicurezza delle proprie persone sul luogo di lavoro attraverso 
una costante attività di analisi e ricerca. Obiettivo finale è la creazione di un ambiente di lavoro sicuro e 
salubre grazie all’adozione di opportune misure e procedura volte a prevenire incidenti e danni alla salute, 
mitigando e riducendo potenziali rischi.  
Le principali attività implementate per la creazione di un ambiente di lavoro sicuro riguardano la valutazione di 
rischi associati al lavoro e la conseguente predisposizione di piani di prevenzione e azioni correttive (es. 
metodologia 5s, un metodo sistematico per l’efficacia e l’ottimizzazione delle performance operative, e fornitura 
di Dispositivi di Protezione Individuale), monitoraggio degli infortuni (es. tramite database) e stesura di report 
annuali. In alcuni casi le società del Gruppo si sono appoggiate a consulenti esterni esperti nella prevenzione 
dei rischi per migliorare ulteriormente l’ambiente di lavoro. 
Le società italiane del Gruppo si impegnano inoltre a ottemperare a quanto richiesto dalle norme nazionali in 
materia di salute e sicurezza (es. D.lgs. 81/200) ricevendo audit di conformità legislativa da parte di un soggetto 
terzo certificato. 
Gruppo Emak – Bilancio di Sostenibilità 2017     31 