 
 
 
Le condizioni meteo sono un fattore che può influenzare l’andamento della domanda dei prodotti del segmento 
(decespugliatori, rasaerba e trattorini in primavera-estate e motoseghe in autunno-inverno). 
 
La  linea  Pompe  e  High  Pressure  Water  Jetting  riunisce  le  attività  di  sviluppo,  fabbricazione  e 
commercializzazione di prodotti (i) per l’agricoltura quali pompe centrifughe e a membrana per l’irrorazione e 
diserbo; (ii) per l’industria, tra i quali sono ricompresi le pompe per l’industria, gli impianti ad alta ed altissima 
pressione e le macchine per l’urban cleaning; (iii) per il lavaggio (cleaning), ossia idropulitrici professionali e 
semiprofessionali, macchine lava-asciuga pavimenti ed aspiratori. Il Gruppo distribuisce i propri prodotti con i 
marchi Comet, HPP, Lemasa, PTC Waterjetting Equipment, PTC Urban Cleaning Equipment e Lavor. Clienti 
del Gruppo sono i costruttori di macchine da irrorazione e diserbo per quanto riguarda le pompe per 
l’agricoltura; costruttori e  contractors relativamente  al settore  industriale; dealer specializzati e grande 
distribuzione organizzata per i prodotti dedicati al lavaggio. 
Il mercato ha un valore globalmente stimato tra i 3,5 e i 4,5 miliardi di Euro. 
Il mercato delle pompe per l’agricoltura è costituito principalmente da player italiani. La domanda è fortemente 
guidata dall’andamento del ciclo economico, dalla crescita demografica e dal conseguente aumento di 
richiesta di produzione agricola; nei paesi in via di sviluppo la domanda è legata all’evoluzione della 
meccanizzazione dell’agricoltura e dalle relative politiche di sostegno. 
Il mercato dei prodotti per il settore industriale è in continua evoluzione e la domanda è legata all’andamento 
di diversi settori/campi d’applicazione in cui vengono utilizzati gli impianti quali: idrodemolizioni; idropulizia e 
riparazioni navali; raffinerie; miniere e cave; industria petrolifera; idropulizia subacquea; siderurgia; fonderie; 
impianti chimici di processo; produzione di energia; cartiere; trasporti; municipalità; alimentare; automobilistica 
e motoristica 
La domanda dei prodotti per il lavaggio è correlata principalmente all’ andamento del ciclo economico, 
all’aumento degli standard igienici soprattutto nei Paesi emergenti, e allo sviluppo della cultura del “fai-da-te” 
nei mercati maturi. 
 
Il segmento Componenti e Accessori include le attività di sviluppo, fabbricazione e commercializzazione di 
prodotti i più rappresentativi dei quali sono filo e testine per decespugliatori, accessori per motoseghe (ad es. 
affilatrici), pistole, valvole ed ugelli per idropulitrici e per applicazioni agricole, precision farming (sensori e 
computer), sedili e ricambi tecnici per trattori. In questo settore il Gruppo opera in parte attraverso i propri 
marchi Tecomec, Geoline, Geoline Electronic, Mecline, Sabart, Raico, in parte distribuendo prodotti con marchi 
terzi. I principali clienti del Gruppo sono i costruttori del settore Outdoor Power Equipment, di macchine per 
l’irrorazione ed il diserbo, di idropulitrici, di impianti di lavaggio ad alta pressione e distributori specializzati.  
La domanda di componenti e accessori è correlata all’andamento del ciclo economico (business OEM) e 
all’intensità di utilizzo delle macchine (aftermarket).  Il settore dell’high pressure water jetting è legato al ciclo 
economico, agli investimenti nei settori di sbocco delle applicazioni e delle unità idrodinamiche. Per i prodotti 
indirizzati al settore agricolo, la domanda è fortemente legata alla crescita del ciclo economico ed in particolare 
all’andamento delle quotazioni delle commodities agricole, alla crescita demografica e al conseguente 
aumento di richiesta di produzione agricola. 
 
In generale, l’attività del Gruppo è influenzata dalle fluttuazioni stagionali nella domanda. I prodotti destinati al 
giardinaggio seguono il modello di acquisto del cliente finale: la maggior parte delle vendite è concentrata in 
primavera-estate, periodo in cui si concentrano le attività di manutenzione del verde. La richiesta di prodotti 
per attività forestali è maggiore nel secondo semestre mentre la domanda di prodotti della linea Pompe e High 
Pressure Water Jetting si concentra nel primo semestre (marcata stagionalità della richiesta di pompe per 
l’agricoltura). La richiesta di prodotti per l’industria e per il cleaning, invece, è distribuita omogeneamente 
durante l’anno.  
 
Struttura produttiva  
 
Il  modello  produttivo  è  flessibile,  focalizzato  sulle  fasi  ad  alto  valore  aggiunto  dell’engineering, 
dell’industrializzazione e dell’assemblaggio. Gli impianti produttivi sono orientati alla “lean manufacturing”, con 
il coinvolgimento della catena di fornitura sulla base del modello della fabbrica estesa.  
Con particolare riferimento al segmento Outdoor Power Equipment, nei prodotti portatili (quali decespugliatori 
e motoseghe), il motore è integrato nella macchina ed è interamente progettato e disegnato dal Gruppo. I 
componenti vengono in seguito realizzati da fornitori esterni ed infine assemblati internamente. Per quanto 
riguarda i prodotti a ruota (rasaerba, trattorini, motozappe e motocoltivatori), il motore è acquistato da 
produttori primari e la macchina viene in seguito assemblata internamente. Per quanto riguardo i rasaerba, il 
Gruppo Emak – Bilancio di Sostenibilità 2017     10 