 
 
 
1.4  Etica, integrità e compliance
 
 
Emak S.p.A., Tecomec S.r.l., Comet S.p.A., Sabart S.p.A. e Raico S.r.l., con l’obiettivo di assicurare condizioni 
di correttezza e trasparenza nello svolgimento delle proprie attività e a tutela della propria immagine, delle 
società controllate e dei propri stakeholder, adottano un Modello di Organizzazione, Gestione e Controllo 
sulla base del D.lgs. 231/2001. Il Modello adottato nasce dall’esigenza, oltre che normativa, di gestire con 
successo la complessità di situazioni in cui la società si trova a operare, definendo con chiarezza l’insieme dei 
principi e valori che guidano le attività della stessa.  
In linea con l’adozione del Modello di Organizzazione, Gestione e Controllo, la Capogruppo Emak S.p.A. si è 
dotata di un Codice Etico, aggiornato periodicamente e condiviso con le società controllate dal Gruppo. Il 
Codice definisce i principi e valori aziendali ai quali l’azienda si ispira nello svolgimento delle proprie attività e 
che ne costituiscono l’identità di impresa, orientandone costantemente scelte strategiche e politiche all’interno 
dei business in cui opera. Il Codice Etico rappresenta inoltre l’impegno morale nei confronti dei diversi 
stakeholder. In particolare i principi e valori aziendali ispiratori sono i seguenti: correttezza, competenza, spirito 
di squadra, spirito innovativo, imparzialità e onestà, rispetto delle persone, trasparenza nei rapporti e 
riservatezza.  
In alcuni casi (es. Tecomec S.r.l.) alcune società del Gruppo hanno adeguato il Codice Etico alle proprie 
specificità – seguendo lo standard di Gruppo i contenuti sono stati adattate alle singole identità e realtà. La 
volontà della capogruppo è infatti quella di formalizzare le prassi e i valori in cui crede all’interno di un Codice 
Etico a livello di Gruppo, per fornire a tutte le società una guida e uno strumento di rafforzamento e 
divulgazione della cultura aziendale. 
Inoltre, per quanto riguarda la comunicazione, a livello di Gruppo è in fase di sviluppo il progetto di una 
piattaforma da utilizzare come strumento di condivisione e comunicazione interna, dove il Codice Etico, 
insieme ad altri documenti, possa essere facilmente condiviso anche a seguito di ogni aggiornamento. A livello 
italiano, le società che adottano il modello 231 si impegnano a formare i neoassunti in merito alle tematiche 
riportate nel Codice Etico e nel Modello: ai nuovi assunti viene consegnato un set informativo sintetico 
riguardante la normativa ex D.lgs. 231/01 e i contenuti del Modello Organizzativo e una copia del Codice Etico, 
in modo da assicurare agli stessi le conoscenze considerate di primaria rilevanza. 
Nel rispetto del Modello di Organizzazione, Gestione e Controllo e dei principi e valori contenuti nel Codice 
Etico, Emak S.p.A. e le altre società italiane del Gruppo hanno adottato una procedura gestionale delle 
segnalazioni ricevute dall’Organismo di Vigilanza e sono stati  istituiti canali informativi idonei per la 
comunicazione  di  eventuali  segnalazioni  di  non  conformità  in  materia  di  responsabilità  amministrativa 
dell’organizzazione.  In  conformità  con  quanto  previsto  dalla  normativa  vigente  il  Gruppo  ha  inoltre 
implementato una specifica procedura di whistleblowing. 
Emak S.p.A. ha deciso inoltre di adottare volontariamente un Sistema di Gestione conforme alla norma SA 
8000:2014  (Social  Accountability)  con  l’obiettivo  di  certificare  l’eticità  dei  propri  processi  produttivi  e, 
indirettamente, della propria filiera di fornitura. Il soddisfacimento dei requisitivi viene verificato attraverso audit 
indipendenti e le aspettative di performance attese vengono misurate attraverso indicatori in linea con la norma 
in questione. L’adesione alla norma comporta il rispetto di una serie di requisiti relativamente alle seguenti 
tematiche: 
•  lavoro infantile; 
•  lavoro obbligato; 
•  salute e sicurezza; 
•  libertà di associazione; 
•  discriminazione; 
•  pratiche disciplinari; 
•  orario di lavoro; 
•  retribuzione. 
Il Sistema di Gestione SA 8000 prevede inoltre la creazione di un Social Performance Team (SPT), nominato 
dalla Direzione aziendale, per presidiare gli aspetti organizzativi della SA con analisi di dati raccolti e 
valutazione di potenziali rischi. Il SPT deve infatti condurre periodicamente (2 volte all’anno) in forma scritta 
Gruppo Emak – Bilancio di Sostenibilità 2017     16 