 
 
 
La popolazione aziendale, è in larga parte concentrata in Europa (65% con 1.322 dipendenti), mentre la 
restante parte è ripartita tra le Americhe (13% con 264 persone) e gli altri paesi classificati come “resto del 
mondo” (22% con 443 dipendenti). Nel dettaglio la distribuzione dei dipendenti per area geografica è rimasta 
in linea con quella del 2016. 
 
 
Per quanto concerne la scomposizione del personale per fascia d’età, la maggior parte dei dipendenti si 
concentra nella fascia tra i 30 e i 50 anni (64% con 1.306 persone); il 23% del personale ha un’età superiore 
ai 50 anni mentre il 13% ricade nella fascia under 30.  
 
 
A conferma dell’anno precedente la tipologia di contratto a tempo indeterminato rimane predominante (99% 
contro un 1% a tempo determinato), confermando la volontà del Gruppo di creare rapporti professionali forti e 
duraturi nel tempo.  
Il Gruppo si impegna inoltre a instaurare relazioni di dialogo con i propri dipendenti, al fine di conciliare i bisogni 
delle persone con le esigenze di crescita del Gruppo. Questo impegno si traduce nella stipula di diverse 
categorie di contratti: dalla contrattazione nazionale e/o di settore, ai contratti collettivi e/o aziendali, fino a 
contratti individuali. Nel 2017 risulta coperto da accordi di contrattazione collettiva il 77% dei dipendenti.  
In particolare, in Italia è prevalentemente applicato il Contratto Collettivo Nazionale di Lavoro (CCNL): il 
personale  risulta  completamente  coperto  da  CCNL  dell’Industria  Metalmeccanica  e  della  Installazione 
Impianti, CCNL della Piccola e Media Industria Metalmeccanica e della Installazione Impianti, CCNL del 
commercio, da contratti specifici per i dirigenti e da accordi integrativi aziendali che regolano le relazioni 
industriali. 
A livello europeo ed extra-europeo in generale vengono seguite le legislazioni locali e dove applicabile si 
seguono alcuni contratti collettivi specifici del paese di operatività.  
Gruppo Emak – Bilancio di Sostenibilità 2017     28 