 
 
 
Analisi di materialità 
Il processo di identificazione e valutazione delle tematiche rilevanti è stato svolto attraverso una analisi di 
materialità, ovvero una analisi che consente di individuare le tematiche economiche, sociali e ambientali che 
potenzialmente sono in grado di influenzare la capacità di creare valore del Gruppo e gli interessi degli 
stakeholder coinvolti sia direttamente che indirettamente. 
Gli aspetti potenzialmente rilevanti sono stati identificati sulla base degli standard GRI e delle best practices 
di settore, tenendo in considerazione anche i temi previsti dall’Art. 3 del D.lgs. 254/2016. Tali aspetti sono stati 
oggetto di valutazione da parte del management del Gruppo, attraverso una survey interna, al fine di definire 
la matrice di materialità. 
Il risultato finale delle valutazioni svolte, validato da management, si riflette nella seguente matrice di 
materialità, che rappresenta sull’asse delle ascisse la rilevanza delle tematiche per il Gruppo Emak e sull’asse 
delle ordinate la rilevanza delle stesse per gli stakeholder di riferimento.  
 
Matrice di materialità del Gruppo Emak 
 
In particolare: 
 
•  si evince un forte interesse per le tematiche di responsabilità economica e di business quali l’etica 
e l’integrità, le performance economico-finanziarie del Gruppo, i sistemi di gestione e prevenzione dei 
rischi e la lotta contro la corruzione sia attiva che passiva; 
•  per quanto riguarda la responsabilità di prodotto, elemento imprescindibile per il business di Emak 
è la conformità dei propri prodotti oltre alla qualità e sicurezza dei propri clienti; Emak investe in ricerca 
e sviluppo al fine di fornire continuativamente prodotti efficienti e allo stesso tempo sostenibili;  
•  tra le tematiche sociali, risultano particolarmente significative quelle relative alla salute e sicurezza 
sul lavoro, alla tutela delle diversità e pari opportunità e al rispetto di diritti umani; 
•  le tematiche ambientali più rilevanti sono i consumi idrici, i consumi energetici e le emissioni 
atmosferiche associate ai processi produttivi del Gruppo. 
Gruppo Emak – Bilancio di Sostenibilità 2017     23 