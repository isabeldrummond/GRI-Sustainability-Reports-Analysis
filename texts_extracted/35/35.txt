 
 
 
Analisi e valutazione dei fornitori  
 
La valutazione degli aspetti ambientali ed etici concorre alla valutazione del fornitore sia nel suo primo 
inserimento nell'albo fornitori Emak sia nella valutazione periodica delle performance. La valutazione del 
potenziale fornitore viene compiuta tramite check list nell'ambito del processo iniziale omologativo mentre il 
controllo periodico del fornitore già inserito nell’Albo fornitori viene effettuato durante le visite fornitore a cura 
del team preposto (Qualità - Acquisti). Questa tipologia di audit ha un output più qualitativo in termini di 
segnalazioni di eventuali non conformità al Responsabile dei Sistemi Certificati e alla Direzione Acquisti e di 
definizione di piano un di azione condiviso per l’approfondimento e la correzione di eventuali situazioni non 
conformi. 
Periodicamente vengono effettuati audit su andamento di infortuni, turnover o aspetti relativi alla sicurezza ed 
etica tramite compilazione di questionari e/o check list. 
Nel perimetro dei fornitori Italiani si sono organizzati momenti specifici di formazione/ informazione sulle 
politiche di sostenibilità sviluppate dal Gruppo in particolare su tematiche ambientali-etiche e di sicurezza sul 
lavoro: questi meeting sono indirizzati a fornitori di commodity potenzialmente critiche (Es: verniciatori, 
trasformatori materie plastiche, assemblatori). 
In alcuni contratti di fornitura su alcune commodity di acquisto (Es: trasporti) è presente una voce specifica in 
merito alle tematiche ambientali ed etiche. 
La valutazione e la classificazione del fornitore già presente nell'Albo fornitori, è inserita in una voce specifica 
che verifica la presenza della certificazione ambientale ed etica e valuta il fornitore su particolari cambiamenti 
o miglioramenti su queste tematica. Sulla base degli audit qualità ricevuti, il Gruppo non ha fornitori a rischio 
elevato su queste tematiche: i partner sono per la maggior parte aziende strutturate, operanti da tempo nel 
mercato e informate di questa problematica.   
Per i fornitori Extra europei le società si affidano ai team locali (Qualità-Acquisti) che effettuano audit periodici 
e presidio costante delle forniture sia dirette agli stabilimenti extra europei che italiani. Nel caso dell'inserimento 
di fornitori su nuovi progetti si procede sia con audit generali di valutazione preliminare (Qualità) sia con audit 
e approfondimenti specifici su tematiche relative ad ambiente, sicurezza ed etica (ad esempio tramite check 
list). 
I riferimenti comparativi per la compilazione delle check list sono gli stabilimenti del segmento Outdoor Power 
Equipment nei quali è garantito il diritto dei lavoratori nell'esercitare la libertà di associazione e contrattazione 
collettiva. 
I nuovi fornitori sono visitati e valutati secondo la check list SA8000 e i moduli dell’Audit Qualità. 
La selezione dei fornitori e l'assegnazione di business regolati da contratti è effettuata attraverso procedure 
chiare, certe e non discriminatorie, basate su criteri legati esclusivamente alla competitività oggettiva dei 
servizi e dei prodotti offerti ed alla loro qualità, intesa anche come rispondenza del fornitore agli standard 
SA8000 e, in generale, ai principi espressi nel Codice Etico. La verifica periodica da parte del personale 
preposto, tramite le check list e audit, garantisce che il panel fornitori sia sempre aggiornato con i fornitori 
omologati e utilizzabili. La verifica delle clausole relative ai diritti umani rientrano in questa procedura. 
Questa gestione vale anche per i fornitori Extra CEE: dal 2017 è operativa una nuova procedure di inserimento 
e valutazione fornitori e la condivisone di una nuova check list SA8000 da utilizzare durante gli audit Acquisti-
Qualità. Gli audit sono condotti dal personale preposto e qualificato e trasmessi per verifica e controllo alla 
struttura preposta della Capogruppo. Qualora gli audit condotti sui nuovi potenziali fornitori diano esito 
negativo, anche a fronte di alcune mancanze minori, il Gruppo preferisce non aprire la relazione commerciale. 
Sono organizzate formazioni periodiche interne degli auditor (Qualità ed Acquisti) a cura del Responsabile dei 
sistemi certificati. I moduli di valutazione nuovo fornitore a cura dell'ente Qualità presentano sezioni di verifica 
su aspetti ambientali ed etici che concorrono alla valutazione preliminare del fornitore: qualora ci siano 
elementi o indicazioni di un peggioramento delle condizioni, di potenziali criticità o di effettive non conformità 
si definiscono specifici piani di azione ed eventuale miglioramento. 
I nuovi fornitori sono puntualmente informati del Codice Etico Emak, invitati a visitare il sito web Emak nella 
sezione  Responsabilità  sociale  e  prendere  visione  delle  politiche  integrate  del  Gruppo  nel  momento 
dell'inserimento dell'Albo fornitori 
Nel 2017, il 100% dei nuovi fornitori4 (10 fornitori legati a progetti di sviluppo dei nuovi prodotti nel Far East) 
è stato valutato ed esaminato sulla base di criteri sociali e relativi ai diritti umani, senza evidenza di non 
conformità. Tuttavia considerando la sensibilità dei temi trattati e la mancata conoscenza a 360 gradi di questi 
nuovi fornitori, in presenza o meno di eventuali segnalazioni, verranno effettuati ulteriori approfondimenti 
tramite audit mirati in loco entro luglio 2018.   
                                                 
4 Il dato non include i fornitori del neo acquisito Gruppo Lavorwash i cui processi di acquisto sono in corso di progressiva integrazione 
rispetto alle procedure della Capogruppo. 
Gruppo Emak – Bilancio di Sostenibilità 2017     34 