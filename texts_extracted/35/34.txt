 
 
 
 
3.2  Il prodotto 
 
Supply chain 
 
La catena di fornitura del Gruppo EMAK è costituita complessivamente da circa 3.300 fornitori, suddivisi tra 
fornitori consolidati di materiali diretti per la produzione e fornitori di servizi occasionali. Il valore dell’acquistato 
del Gruppo nel 2017 è stato pari a circa 230 milioni di euro. 
I fornitori comuni sono circa il 12% del totale. Il Gruppo, attraverso la Direzione Acquisti Corporate, ha posto 
in essere piani di sinergia e di ottimizzazione volti ad incrementare e consolidare maggiormente il perimetro 
dei fornitori comuni.  
Le forniture sono inserite in un ambito di fornitura globale di Gruppo e disciplinate da regole e condizioni 
commerciali ove possibile comuni, regolate da Accordi quadro, che tengono in considerazione le specifiche 
esigenze derivanti dalle peculiarità dei settori di business in cui opera il Gruppo. 
A livello di area geografica, la catena di fornitura risiede per il 70% all'interno dell'Unione Europea e per il 30% 
in Paesi Extra UE, per la maggior parte nel Far East al servizio diretto degli stabilimenti produttivi presenti in 
quelle aree. In base alla specificità dei singoli business, la distribuzione geografica della catena di fornitura 
può avere pesi diversi. Per quanto concerne la linea Outdoor Power Equipment, ad esempio, una parte di 
fornitori pari a circa il 25% è dislocata a meno di 100km dalla Sede: si tratta di fornitori storici con una 
collaborazione pluriennale.  
La gestione del rapporto con i fornitori del Far East è affidata ai team locali (Acquisti e Qualità) presenti nei 
vari stabilimenti con la supervisione del personale italiano preposto: è pertanto garantito sia il presidio in loco 
da parte di personale qualificato sia una fase di controllo a vari livelli da parte della Casa Madre.  
I principali fornitori sono classificati a livello Corporate secondo indicatori che ne valutano l'importanza 
strategica, le performance, le caratteristiche delle forniture, la sostituibilità e il grado di interdipendenza oltre 
che il rischio finanziario in 
 
(cid:1)  Partner 
(cid:1)  Strategici 
(cid:1)  Part Supplier 
Le principali commodity di acquisto sono: plastiche, parti in fusione di alluminio, parti in metallo stampate e 
tornite, prodotti finiti, motori elettrici ad induzione e a spazzola, carpenterie e ricambi. 
I principali cambiamenti avvenuti nell'anno nella struttura della catena di fornitura del Gruppo sono attribuibili 
principalmente alle seguenti ragioni:  
 
(cid:1)  Spostamenti dovuti a problemi qualitativi 
(cid:1)  Spostamenti dovuti a elevata rischiosità delle forniture o a fattori esterni quali chiusure /cessazione 
dell’attività del fornitore che avrebbero potuto potenzialmente pregiudicare la continuità produttiva 
degli stabilimenti del Gruppo 
(cid:1)  Spostamenti dovuti a marketing di acquisto finalizzato all'ottenimento di migliori condizioni tecnico 
commerciali  
Le principali attività hanno interessato circa 80 fornitori a livello di Gruppo, includendo i fornitori giudicati a 
rischio elevato e quelli con progetti di resourcing per problemi qualitativi: le principali commodity interessate 
sono plastica, cilindri, carpenterie metallica, gomma, lavorazioni meccaniche.   
Nel 50% dei casi è presente uno spostamento geografico delle forniture tipicamente da Europa ad Asia. Nel 
caso di attività di marketing di acquisto, è politica del Gruppo mantenere il double sourcing delle forniture 
nell'ambito della gestione del rischio.  
Al momento tali procedure riguardano le società operanti nel segmento Outdoor Power Equipment, ma sono 
in corso di estensione a tutte le società del Gruppo. 
 
 
 
 
Gruppo Emak – Bilancio di Sostenibilità 2017     33 