 
 
 
una valutazione dei rischi per attribuire un ordine di priorità alle aree di reale o potenziale non conformità allo 
Standard. Questa attività si appoggia al sistema di Risk Management aziendale (Sez. 1.5 Gestione dei rischi 
e opportunità) dal quale recepisce la metodologia.  
Inoltre, la norma SA 8000 prevede un presidio sulla catena di fornitura al fine di valutarne la conformità rispetto 
alle tematiche previste. Nell’ambito del Sistema SA 8000 è stato designato un Responsabile del Sistema Etico 
(RGRS) con il compito di implementare il sistema SA 8000 e promuoverne il continuo miglioramento.  
Infine è presente un sistema di raccolta delle segnalazioni che tutela l’anonimato e che consente ai dipendenti 
di segnalare eventuali rischi e/o anomalie.  
 
Per una conoscenza più approfondita del Codice Etico di Emak S.p.A. si rimanda alla lettura del Codice stesso 
disponibile sul sito www.emak.it 
 
Anticorruzione 
Il Gruppo Emak pone grande attenzione al tema della prevenzione dei rischi legati alla corruzione. In tale 
contesto, in linea con il Modello Organizzativo ex D.lgs. 231/2001, la capogruppo Emak S.p.A. si impegna a 
contrastare ogni forma di corruzione, sia attiva che passiva, implementando tutte le misure necessarie 
previste dal Modello stesso e agendo come esempio per le altre società del Gruppo. 
Tale Modello è finalizzato alla prevenzione di reati appartenenti a diverse categorie, tra cui reati societari e 
reati di concussione, induzione indebita a dare o promettere utilità e corruzione. Inoltre, è stato implementato 
un sistema di procedure, sia manuali sia informatiche, che costituiscono la guida da seguire nei processi 
aziendali interessati e che prevedono specifici punti di controllo, al fine di garantire la correttezza, l’efficacia e 
l’efficienza delle attività aziendali anche ai fini di quanto previsto dal D.lgs. 231/2001. 
Nel 2017 non sono stati registrati casi di corruzione e/o segnalazioni in merito. 
 
Diritti umani 
Il Gruppo Emak sostiene e rispetta i diritti della persona e promuove il rispetto delle normative applicabili in 
materia di lavoro. Il Gruppo considera l’imparzialità di trattamento un valore fondamentale nell’ambito di ogni 
relazione sia interna sia esterna e reputa l’individuo, i suoi valori e i suoi diritti, valori da tutelare. Il 
comportamento di ogni dipendente e collaboratore deve conformarsi alle norme legislative e contrattuali 
regolanti i rapporti di lavoro. 
Attraverso la diffusione del Codice Etico, le società del Gruppo instaurano un presidio volto a garantire il 
rispetto dei diritti umani anche nelle aree a maggior rischio potenziale in relazione a tali tematiche.  
Inoltre, l’implementazione di un Sistema di Gestione integrato conforme anche alla certificazione SA8000:2014 
testimonia  l’impegno  concreto  della  capogruppo  Emak  S.p.A.  nell’adottare  comportamenti  socialmente 
responsabili, nonché la sua vocazione alla qualità e al miglioramento continuo, alla tutela e alla salvaguardia 
dei diritti umani, oltre il mero rispetto delle leggi. 
 
 
Gruppo Emak – Bilancio di Sostenibilità 2017     17 