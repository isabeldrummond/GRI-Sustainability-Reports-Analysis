 
 
 
Il Gruppo ritiene fondamentale mantenere monitorata a livello centrale la catena di fornitura extra europea e 
promuovere progetti di formazione e formazione degli addetti Acquisti-Qualità affinché le tematiche relative ad 
ambiente, sicurezza ed etica siano costantemente tenute in considerazione limitando il rischio. A tal proposito 
gli auditor sono stati sensibilizzati e formalmente formati a prestare attenzione a questi aspetti e a segnalare 
eventuali non conformità, anche potenziali. 
Al momento la maggior parte delle procedure descritte riguardano le società operanti nel segmento Outdoor 
Power Equipment, ma sono in corso di estensione a tutte le società del Gruppo. 
 
Attività di ricerca e sviluppo 
L’attività di ricerca e sviluppo rappresenta uno dei pilastri fondamentali su cui si basa la strategia di continua 
crescita e successo del Gruppo. Il Gruppo infatti considera di rilevanza strategica investire nella ricerca come 
strumento per ottenere un vantaggio competitivo nei mercati nazionali e internazionali. Per questo, ove 
possibile, il Gruppo copre i propri prodotti con brevetti internazionali. 
L’attività si concentra sull’innovazione di prodotto intesa come sviluppo di nuove tecnologie più efficienti in 
termini di performance, meno energivore e meno impattanti dal punto di vista ambientale. Il Gruppo inoltre ha 
attivato da anni collaborazioni con il mondo accademico con l’obiettivo di uno scambio di know-how 
reciproco in un’ottica di continuo miglioramento dei propri prodotti e prestazioni. 
Di seguito vengono riportate le principali attività svolte dalle società del Gruppo nel corso del 2017, suddivise 
per linee di business. 
 
Outdoor Power Equipment 
L’anno 2017 ha visto, oltre al consolidamento delle vendite dei prodotti lanciati nella seconda parte del 2016, 
tra cui una nuova motosega professionale top handle da 25cc (sviluppata per attività di potatura mirata su ulivi 
e alberi da frutto e caratterizzata da un eccellente rapporto peso/potenza), un decespugliatore da 40cc per 
mercati in via di sviluppo e un motocoltivatore compatto per uso privato, il lancio di una serie di importanti 
prodotti per l’azienda. Tra questi si segnalano in particolare una ulteriore motosega professionale top handle 
da 35cc per operazioni di potature su piante ad alto fusto, una linea di motoseghe da 51cc e 56cc concepiti 
per i mercati in via di sviluppo e una linea rinnovata di motocoltivatori professionali per utilizzo intensivo in 
campo agricolo.  
Nel corso dell’esercizio è proseguito inoltre lo sviluppo di importanti tecnologie per il futuro, quali: 
•  tecnologia catalitica per piccoli motori a due tempi su dispositivi portatili per l’abbattimento delle 
emissioni inquinanti. Nel 2017 il Gruppo ha terminato il percorso di sviluppo di una nuova tipologia di 
motore dotata di un sistema EGR (Exhaust Gas Recirculation) che permette, tramite il ricircolo dei gas 
incombusti, di diminuire i consumi e le emissioni della macchina. Su questa nuova tecnologia, che verrà 
applicata su alcune famiglie di prodotto a partire dal 2018, il Gruppo ha depositato un brevetto. 
•  sistema di controllo elettronico del motore “Engine Management”: motori auto-adattativi in grado di 
stabilizzarsi sulle condizioni di efficienza ottimali riducendo così il consumo energetico e quindi le 
emissioni. Le motivazioni che hanno portato allo sviluppo di tale tecnologia sono le seguenti: 
(cid:1)  riduzione delle emissioni (abbattimento stimato - 5%) 
(cid:1)  eliminazione di ogni intervento manuale di correzione della carburazione; 
(cid:1)  facilità d'uso; 
(cid:1)  ottimizzazione delle prestazioni in qualsiasi condizione. 
•  tecnologia a batteria elettrica per la riduzione delle emissioni generate dai motori a combustione, che 
prenderà corpo nell’ultima parte del 2018 con le prime 5 applicazioni. 
•  materie plastiche biodegradabili (es. plastiche derivanti dall’attività di batteri della canna da zucchero) 
che consentano lo smaltimento sostenibile dei prodotti a fine vita grazie alla loro biodegradabilità in 
ambiente (in circa 3 mesi); al momento su questo tema sono in corso delle analisi volte a verificarne la 
possibile applicabilità sulle macchine del Gruppo. 
Gruppo Emak – Bilancio di Sostenibilità 2017     35 