 
 
 
 
all’interno del Gruppo Stefanel l’applicazione e il rispetto di tali principi etici e responsabilità, sia verso l’interno 
che l’esterno, da sempre caratterizzanti le attività del Gruppo Stefanel. Da ciò dipende, infatti, in misura 
significativa il successo nelle proprie attività e la reputazione del Gruppo Stefanel. 
Il Codice Etico costituisce componente fondamentale del Modello di Gestione, Organizzazione e Controllo 
ex D. Lgs. 231/01 (di seguito anche “Modello”), altro strumento di cui si è dotato il Gruppo al fine di assicurare 
il rispetto dei principi di integrità e di eticità nella gestione aziendale per le società italiane del Gruppo e che 
può costituire eventualmente buona prassi anche per le altre società del Gruppo. In particolare, lo stesso 
rappresenta il primo presidio per la mitigazione del rischio di corruzione sia nei confronti della Pubblica 
Amministrazione sia fra privati. Esso costituisce, infatti, un insieme di regole e principi di comportamento, 
procedure operative e sanzioni disciplinari, finalizzati a prevenire la commissione di illeciti e a garantire un 
comportamento etico da parte di coloro che operano per conto della Società. Il Modello del Gruppo Stefanel è 
stato aggiornato da ultimo nel gennaio 2016. 
L’adeguatezza, il rispetto e il corretto funzionamento del Modello sono presidiati da un Organismo di Vigilanza 
(di seguito anche “OdV”) che, nell’esercizio 2017, era composto da due membri e, in particolare, da un 
soggetto avente specifiche competenze nell’area legale e dal Presidente del Collegio Sindacale. L’OdV verifica 
costantemente l'osservanza dei presidi di controllo previsti dal Modello in relazione ai diversi rischi di reato cui 
è  potenzialmente  esposta  la  Società,  avvalendosi  anche  del  supporto  della  funzione  Internal  Audit. 
L’Organismo di Vigilanza è altresì destinatario di eventuali richieste di informativa e di segnalazioni di violazioni 
del Modello. 
 
Un ulteriore presidio per la prevenzione e la lotta alla corruzione è costituito dalla Politica Anticorruzione, 
adottata dal Consiglio di Amministrazione, che stabilisce i principi e le regole di comportamento da seguire 
allo scopo di mitigare il rischio di violazioni di norme in materia di corruzione in tutti i Paesi nei quali opera. 
Con tale politica il Gruppo Stefanel ha affermato il proprio impegno ad operare nel rispetto di dichiarazioni, 
convenzioni, standard, principi, linee guida e raccomandazioni generalmente accettate a livello nazionale e 
internazionale. Tra questi vi sono: il D. Lgs. 231/2001, la Legge Anticorruzione n. 190 del 2012, le Linee guida 
ANAC in materia, lo standard ISO 37001: 2016 “Anti-bribery management systems”, il “Global Compact delle 
Nazioni Unite”, lo US-FCPA e lo UK-ABAC. 
Attraverso tale politica il Gruppo afferma il proprio impegno a ripudiare qualsiasi forma di corruzione (sia nei 
confronti di controparti pubbliche che private) e a rispettare le leggi in materia di anticorruzione. 
Al fine di evitare comportamenti che possono essere intesi come forme di corruzione, il Gruppo Stefanel, 
all’interno della Politica Anticorruzione, prevede una serie di regole di comportamento che sono tenuti ad 
adottare tutti coloro che direttamente o indirettamente entrano in contatto con lo stesso. Tali regole di 
comportamento riguardano i seguenti aspetti: facilitation payments, omaggi, liberalità e sponsorizzazioni, 
viaggi di lavoro, finanziamento di partiti politici e sindacati, contributi e liberalità, gestione dei rapporti con terze 
parti, scritture contabili e selezione e assunzione del personale. 
Per assicurare la massima efficacia dei presidi di cui sopra, il Gruppo si impegna in iniziative di formazione e 
informazione dei sopracitati documenti e controlla che gli stessi siano rispettati. 
Il personale a cui si applicano i presidi sopra descritti ha la possibilità, nonché il dovere, di segnalare i presunti 
casi di violazione dei principi comportamentali delineati nella stessa di cui sono a conoscenza, ovvero di 
segnalare qualsiasi atteggiamento o situazione di potenziale criticità agli Organi di Riferimento (il Responsabile 
delle Risorse Umane della capogruppo, il Responsabile dell’Internal Auditing, il Comitato per il Controllo 
Interno della capogruppo e l’Organismo di Vigilanza di Stefanel S.p.A.). 
Dall’analisi delle attività di business del Gruppo, dato l’ambito in cui esso opera e i limitati contatti con pubbliche 
autorità e pubblici ufficiali, il rischio di reati di corruzione è da considerarsi poco rilevante. A conferma di questo, 
nell’esercizio 2017 non si sono verificati all’interno del Gruppo episodi di corruzione.  
L’etica e l’integrità nella gestione del business del Gruppo Stefanel è testimoniata anche dall’assenza nel corso 
del 2017 di multe significative e sanzioni non monetarie per mancato rispetto di leggi e regolamenti. 
20 
 