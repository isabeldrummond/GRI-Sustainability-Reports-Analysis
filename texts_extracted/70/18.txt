 
 
 
 
location scelte possano poi rivelarsi inadatte, a causa di cambiamenti demografici o di cambiamenti di 
altre caratteristiche delle aree commerciali ed inoltre comportano il rischio di conseguire significative 
perdite operative. 
 
-  Rischi finanziari 
Nei rischi finanziari vengono inclusi rischi legati ai cambi, ai tassi di interesse, alla liquidità e ai crediti.  
 
-  Rischio Paese 
Il Gruppo è esposto ai rischi associati alla internazionalizzazione delle proprie attività e, quindi, 
all’instabilità politica ed economica in alcuni Paesi in cui opera, a cambiamenti nelle disposizioni di 
legge, a dazi o barriere commerciali, a controlli dei prezzi o dei tassi di cambio, come ai rischi connessi 
a ritardi nei pagamenti dei clienti in alcuni Paesi. 
 
-  Rischi di compliance 
Tra i rischi di compliance vi sono i rischi in relazione al processo di informativa finanziaria, i rischi in 
materia  di  salute  e  sicurezza  dei  lavoratori,  i  rischi  in  materia  ambientale,  i  rischi  legati  alla 
responsabilità amministrativa degli enti ex D. Lgs. 231/2001, ecc. 
 
Peraltro, le attività di risk self-assessment condotte dalla Società con il supporto della funzione Internal Audit 
e con il coordinamento dell’Amministratore Incaricato del Sistema di Controllo e Gestione dei Rischi, hanno 
permesso di identificare e valutare i rischi associati a 5 macro processi caratterizzanti l’operatività aziendale, 
per ciascuno dei quali sono stati mappati e valutati i rischi specifici secondo criteri qualitativi di probabilità e 
impatto. L’esito di tale attività di risk self-assessment ha permesso di identificare complessivamente 60 rischi 
aziendali alcuni dei quali sono riconducibili alle cinque categorie del Decreto. A titolo esemplificativo, ma non 
esaustivo, sono di seguito riportati alcune delle aree di rischio identificate: 
‐  gestione della normativa in materia di responsabilità amministrativa degli enti ai sensi del Decreto 
Legislativo 8 giugno 2001, n. 231; 
‐  gestione delle risorse aziendali con riferimento alla possibile perdita di risorse professionali (anche ad 
elevato contenuto tecnico);  
‐  gestione della formazione delle risorse aziendali; 
‐  gestione delle relazioni industriali; 
‐  gestione delle relazioni con le comunità locali; 
‐  gestione della normativa in materia di tutela della salute e della sicurezza nei luoghi di lavoro ai sensi 
Decreto Legislativo 9 aprile 2008, n.81; 
‐  gestione della qualità nella realizzazione delle collezioni (ivi incluso il rispetto della normativa sulla 
sicurezza del prodotto):  
‐  gestione dei rapporti con i fornitori e della supply chain (e.g. selezione, qualificazione, monitoraggio, 
ecc.); 
‐  gestione della normativa in materia di tutela dell’ambiente; 
‐  gestione della logistica. 
Si evidenzia che il Gruppo Stefanel ha trattato alcuni rischi ritenuti significativi quali ad esempio quelli relativi 
alla salute e sicurezza dei lavoratori, alla salute e sicurezza del cliente e alla sicurezza del prodotto nelle 
successive sezioni del presente documento cui si fa riferimento per approfondimenti. 
Per ulteriori approfondimenti in materia di Sistema di Controllo Interno e di Gestione dei rischi si rimanda alla 
Relazione sul Governo Societario e gli Assetti Proprietari del Gruppo Stefanel predisposta ai sensi dell’articolo 
123-bis del TUF e alla Relazione sulla Gestione. 
Integrità del business e contrasto alla corruzione 
Il Gruppo Stefanel ha adottato il Codice Etico, documento di sintesi dei valori e dei principi fondamentali cui 
tutti coloro che operano in nome e per conto del Gruppo sono tenuti ad uniformarsi nella conduzione delle 
attività di business. In particolare, all’interno del Codice Etico, il Gruppo afferma il proprio impegno a far sì che 
tutte le attività dello stesso siano svolte nell'osservanza delle leggi e dei regolamenti del Paese in cui si opera, 
con onestà, integrità, correttezza buona fede ed imparzialità, nonché con lealtà e trasparenza e nel pieno 
rispetto dei loro diritti e interessi legittimi. Si precisa anche che il Codice Etico è stato predisposto per rafforzare 
19 
 