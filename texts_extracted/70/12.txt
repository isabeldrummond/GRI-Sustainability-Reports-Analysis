 
 
 
 
La strategia 
 
 
L’attuale  strategia  del  Gruppo  prevede  in  sintesi:  per  Stefanel  il  proseguimento  del  progetto  di 
riposizionamento nel segmento bridge del mercato dell’abbigliamento del brand Stefanel, con l’obiettivo di 
disporre di un’offerta distintiva, in particolare di maglieria, ma comunque fruibile e con un ottimo rapporto 
qualità-prezzo; per la business unit Interfashion, il proseguimento dello sviluppo dei brand HIGH, con 
particolare focus sui mercati esteri, anche tramite una rete selezionata di punti vendita monobrand gestiti da 
partner terzi e a partire dalla primavera-estate 2016 anche direttamente, oltre che sul canale on line.  
 
 La strategia aziendale, che trova i suoi fondamenti nel Piano 2016-2022, approvato nella sua versione finale 
in data 20 luglio 2017, è supportata dall’ottenimento di nuove risorse finanziarie dall’esterno nell’ambito 
dell’accordo di ristrutturazione dei debiti ai sensi dell’art. 182-bis della L.F., siglato nel mese di luglio 2017 e 
omologato dal Tribunale di Treviso nel mese di ottobre 2017 e tiene in considerazione lo stadio di avanzamento 
del progetto di rilancio aziendale, con particolare riferimento a: 
-  il completamento del processo di rilancio del brand Stefanel, agendo principalmente sulle leve del 
prodotto e della comunicazione attraverso un maggior focus sulla maglieria, il potenziamento della 
linea stilistica, l’incremento della spesa pubblicitaria e il refurbishment dei punti vendita;  
-  l’ulteriore razionalizzazione dello shop network diretto, tramite la definizione di un piano di chiusure di 
punti vendita non performanti;  
-  lo sviluppo del canale indiretto (wholesale), con l’obiettivo di riequilibrare il mix dei ricavi tra canale 
diretto e indiretto a favore di quest’ultimo; continuo rafforzamento della presenza all’estero in aree 
euro e non euro, focalizzandosi su bacini geografici in crescita; 
-  l’incremento  delle  vendite  like-for-like  che,  rispetto  alle  previsioni  di  crescita  del  mercato 
“abbigliamento  donna”,  includono  elementi  peculiari  dell’azienda  e  del  brand  quali,  a  titolo 
esemplificativo ma non esaustivo, la dimensione della quota di mercato detenuta, le azioni identificate 
ai fini del riposizionamento del marchio, la performance relativa delle vendite negli ultimi esercizi; 
-  l’implementazione di un nuovo approccio nel merchandising con l’obiettivo di migliorare il sell-through 
nel periodo di vendite regolari;  
-  l’implementazione di una nuova strategia di sourcing attraverso l’incremento delle produzioni in Italia 
e nell’area mediterranea rispetto a quelle nel Far East;  
13 
 