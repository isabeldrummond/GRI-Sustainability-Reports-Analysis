 
 
 
 
Le priorità sociali e ambientali per il Gruppo Stefanel: analisi di materialità 
Nel 2017, il Gruppo Stefanel ha avviato un processo di analisi di materialità per identificare i temi non finanziari 
più rilevanti per il Gruppo e per i suoi stakeholder, sui quali da un lato porre particolare attenzione e impegnarsi 
in maniera costante, e dall’altro definire i contenuti del presente documento in linea con i GRI Sustainability 
Reporting Standards. 
Attraverso tale processo è stata definita una matrice di materialità che individua gli aspetti più significativi che 
possono generare impatti economici, sociali e ambientali e che, influenzando aspettative, decisioni, valutazioni 
e azioni degli stakeholder costituiscono le priorità in termini di gestione e rendicontazione in ambito sociale e 
ambientale. 
L’analisi è stata coordinata dalla funzione Amministrazione, Finanza e Controllo, con il supporto di una società 
specializzata esterna, attraverso un processo strutturato di valutazione che ha coinvolto il management del 
Gruppo responsabile dei temi non finanziari potenzialmente rilevanti. Il processo di analisi di materialità è stato 
strutturato in quattro fasi: 
Valutazione degli aspetti 
Identificazione di tutti i  materiali di sostenibilità e 
Presa visione  
potenziali aspetti materiali  prioritizzazione da parte  da parte del Consiglio di  Verifica e pubblicazione 
psueor ii ls Gtarkuephpool dSetre fanel e i  dinetei rrnefee rdeenl tGi druepllep ofu nzioni  Amministrazione 
Stefanel 
Durante la fase di identificazione sono stati selezionati i potenziali aspetti materiali con l’analisi di diverse 
fonti. Le principali sono state:  
-  le linee guida per la rendicontazione di sostenibilità GRI Standards e quanto previsto dalla normativa 
e in ambito Non Financial Information (D. Lgs. 254/2016 che recepisce la Direttiva 2014/95/UE, 
orientamenti sulla comunicazione di informazioni di carattere non finanziario della Commissione 
Europea); 
-  i documenti aziendali quali, ad esempio, il Codice Etico e gli impegni pubblici assunti; 
-  gli standard/iniziative multi-stakeholder internazionali, fra cui il Global Compact; 
-  i documenti esterni quali report di analisi dei cambiamenti di scenario, elaborati fra gli altri dal World 
Economic Forum, il Manifesto della sostenibilità per la moda italiana, report e studi internazionali 
relativi alle tematiche e trend di sostenibilità nel settore moda, questionari di valutazione delle società 
di rating per l’ammissione a indici per l’investimento responsabile; 
-  analisi di benchmarking svolta sui principali competitor; 
-  attività di media search. 
Durante la fase di valutazione e prioritizzazione i referenti delle funzioni interne all’organizzazione hanno 
verificato, analizzato e attribuito rilevanza e priorità alle singole tematiche. I referenti, quali portavoce della 
visione globale sui processi e sulle attività del Gruppo Stefanel, hanno valutato le singole tematiche dal lato 
aziendale e dal punto di vista degli stakeholder. Infatti, in questa prima analisi di materialità, i referenti che 
quotidianamente si interfacciano con i diversi stakeholder, hanno rappresentato anche la prospettiva delle 
parti  interessate.  Gli  aspetti  sono  stati  valutati,  per  entrambe  le  dimensioni,  secondo  diversi  criteri: 
l’allineamento con la strategia aziendale, l’impatto economico e ambientale, il rischio e gli impatti reputazionali, 
la coerenza con le politiche interne, gli impegni assunti ed il Codice Etico.  
Dall’analisi e valutazione sono emerse 32 tematiche, di cui 8 maggiormente rilevanti, che sono state 
posizionate nella matrice di materialità identificando tre pre-condizioni alla base del modello di sostenibilità: 
-  la creazione di valore economico sostenibile nel tempo; 
-  l’adozione di un sistema di governance efficace e trasparente a supporto del business; 
-  l’attenzione costante ai temi di compliance normativa e regolamentare. 
La matrice è stata portata all’attenzione del Consiglio di Amministrazione. 
24 
 