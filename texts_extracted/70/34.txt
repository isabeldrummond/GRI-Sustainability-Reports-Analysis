 
 
 
 
Sulla base dei dati elaborati e delle preferenze espresse, i clienti fidelizzati possono quindi essere contattati, 
via e-mail o sms, riguardo a: 
-  lancio delle nuove collezioni,  
-  sconti e promozioni dedicate, come ad esempio un personal shopper o saldi anticipati, 
-  sconti (solitamente del 15%) ottenuti grazie all’ultimo acquisto effettuato. 
Il cliente fidelizzato può ricevere una promozione personalizzata anche sulla base dell’ammontare delle ultime 
spese effettuate. 
Tra i rischi che si possono correre in materia di relazione e comunicazione con il cliente, vi è quello di inviare 
erroneamente, ad alcune tipologie di clienti, informazioni riguardanti promozioni dedicate specificatamente ad 
altri clienti; in questi casi perverrebbero al Gruppo richieste di inclusione in tali programmi promozionali che 
non possono essere accontentate, generando dunque insoddisfazione nel cliente.  
In generale, nelle quotidiane attività di comunicazione, assistenza e servizio al cliente:  
-  le richieste vengono principalmente gestite dai negozi, con un flusso di approvazione gestito dal 
reparto commerciale; 
-  i reclami post-vendita, riguardanti gli ordini online, sono gestiti completamente in outsourcing; tutte le 
richieste vengono ricevute e inviate attraverso un format standardizzato, e coinvolgono, quando 
necessario, il responsabile dell'e-commerce; 
-  i social media sono gestiti da un professionista su base giornaliera/settimanale; in casi particolari è 
previsto l’intervento diretto con azioni ad hoc. 
 
Con il nuovo piano strategico, il Gruppo Stefanel vuole ridefinire la strategia di comunicazione, contatto e 
relazione coinvolgendo la clientela con un approccio a 360° attraverso tutti i canali disponibili: stampa, sito 
web istituzionale e/o siti pubblicitari, social network, con l’obiettivo di instaurare un rapporto costante con tutte 
le diverse tipologie di clienti. Ogni comunicazione, campagna o lancio saranno diffusi attraverso i media così 
da migliorare l’esperienza di acquisto del cliente. 
Agire e comunicare col cliente in modo etico e responsabile, sia verso l’interno e che verso l’esterno, sono 
valori sui cui da sempre si basa l’attività del Gruppo Stefanel, da ciò dipende, infatti, in misura significativa il 
successo nelle proprie attività e la reputazione. A testimonianza di questo costante impegno e attenzione, nel 
corso del 2017 le attività di marketing e comunicazione non hanno dato luogo a casi di non conformità con i 
regolamenti in essere. 
La PressArea, ovvero l’ufficio stampa virtuale di Stefanel vanta pubblicazioni nelle più diffuse riviste patinate 
italiane, ma anche europee, con una vasta gamma di prodotti d'abbigliamento, maglieria ed accessori. 
Attraverso tali pubblicazioni, il marchio Stefanel rafforza la sua posizione e percezione che i consumatori 
hanno del brand, trasmettendo alla clientela target l’esperienza di acquisto dei loro capi. 
Il marchio Stefanel deve la sua reputazione alla costante focalizzazione sul prodotto, caratterizzato dalla 
conciliazione tra heritage artigianale e innovazione, che si traduce in capi versatili per la donna elegante ma 
che cammina di pari passo con le tendenze del momento, contraddistinta da uno stile tutto italiano. Il target 
bridge del brand è mantenuto grazie alla dualità delle sue collezioni, nelle quali l’eleganza della maglieria di 
lusso,  valorizzata  dalla  creatività  ed  esperienza  dei  maestri  filatisi  italiani,  sono  arricchite  dal  tocco 
contemporaneo di stilisti dal background interazionale. 
Stefanel punta, così, a riposizionarsi in un segmento di fascia più elevata di mercato, ad essere riconosciuta 
come una “boutique” che si rinnova, in grado di offrire un prodotto di design accessibile nel segmento bridge 
del  mercato  dell’abbigliamento,  contemporaneo  e  dinamico,  supportato  da  una  forte  esperienza  nella 
maglieria. 
Sicurezza e protezione dei dati 
Il patrimonio di dati raccolto attraverso l’iscrizione dei clienti ai programmi fedeltà, alle Newsletter o ai siti 
internet del Gruppo non costituisce solo un capitale informativo da analizzare per un’appropriata gestione del 
rapporto con il cliente e per la definizione di iniziative per il coinvolgimento dello stesso (invio, tramite 
newsletter o sms, di comunicazioni promozionali, materiale pubblicitario, omaggi, inviti a manifestazioni, 
35 
 