 
 
 
 
nei tempi richiesti. Ai propri fornitori Stefanel chiede quindi elevate performance in termini di costi, qualità, 
servizio e sostenibilità. Per alcune tipologie di fornitori, in particolare ai fornitori di prodotto finito nonché 
façonisti, è richiesta la sottoscrizione di uno specifico contratto definito “Contratto Quadro di Fornitura”. 
 
Il Codice Etico di Gruppo, che delinea l’approccio di Stefanel al business, e il Codice di Condotta Fornitori, 
entrambi inseriti all’interno del Contratto Quadro di Fornitura costituiscono i capisaldi della relazione con i 
fornitori. Tali documenti vengono condivisi con i fornitori al momento della firma di ogni contratto e rimangono 
comunque a disposizione sul sito internet aziendale con lo scopo di diffondere le best practice e allineare le 
pratiche dei fornitori ai valori e agli impegni etici assunti dal Gruppo. Lo scopo di tali codici è quello di stabilire 
e assicurare che tutti i fornitori del Gruppo rispettino i principi e le regole di comportamento in essi stabilite per 
garantire i requisiti minimi in materia di conformità alla legge, etica e integrità nella gestione del business, diritti 
umani e dei lavoratori, salute e sicurezza dei lavoratori, tutela dell’ambiente e impatti sociali in tutte le strutture 
in cui operano i fornitori del Gruppo Stefanel. 
All’interno del Contratto Quadro di Fornitura sono dettagliate anche le responsabilità, le risorse e i meccanismi 
di gestione formale dei reclami. Tali contenuti sono approvati dalla Direzione che affida al Direttore Operations 
il compito di gestirne la comunicazione e le sottoscrizioni. 
Ogni nuovo fornitore viene selezionato in base alla propria rispondenza ai requisiti espressi nel Contratto 
Quadro e riportati nello strumento denominato “Supplier Ranking Matrix” che include tutti gli indicatori per la 
valutazione dei fornitori. Non esiste un vero e proprio capitolato di parametrazione per la selezione. Essa si 
basa sulla sensibilità delle figure adibite alla selezione e sul periodico controllo da parte di personale aziendale 
nelle strutture coinvolte.  
Per il Gruppo Stefanel, che realizza i propri prodotti secondo la filosofia produttiva del “commercializzato”, 
diviene di fondamentale importanza attivare ed alimentare un continuo dialogo e trasferimento di buone prassi 
e competenze con i propri fornitori. Il contatto tra i fornitori e il Gruppo è costante per tutta la durata del rapporto, 
sin dalla fase di sviluppo del progetto in cui attraverso la condivisione di apposita documentazione (e.g. schede 
tecniche, documentazione fotografica, ecc.), si mira a garantire il rispetto delle specifiche tecniche fornite. Vi 
è inoltre un continuo controllo dei siti produttivi svolto attraverso addetti della funzione Operation che, oltre a 
trasferire il know how necessario per la realizzazione del prodotto, presidiano gli ambienti di lavoro. Il Gruppo 
si avvale anche di un portale web per una costante gestione e aggiornamento delle comunicazioni relative agli 
ordini in essere con i fornitori. 
Una catena di fornitura articolata come quella del Gruppo Stefanel, costituita da operatori nazionali e 
internazionali deve essere costantemente monitorata e aggiornata dati i significativi rischi sociali e ambientali 
insisti nella stessa. Uno dei maggiori rischi è, infatti, la scarsa velocità di adeguamento alle normative in 
materia di sicurezza e conformità dei prodotti, alle direttive doganali e alle normative che regolano lo scambio 
commerciale con i Paesi terzi. Ulteriori rischi sono riconducibili alla tutela dell’ambiente, dei diritti umani e della 
salute e sicurezza dei lavoratori. 
Gli unici strumenti attualmente adottati dal Gruppo Stefanel per gestire tali rischi sono la selezione dei fornitori 
e la preliminare verifica delle loro strutture tramite visite conoscitive allo scopo di verificarne la compatibilità 
con gli standard del Gruppo. La verifica prevede, tra le altre, uno screening tecnico delle attrezzature e degli 
impianti e una panoramica dell’ambiente di lavoro.  
Oltre a quanto descritto, rispetto al tema della selezione dei fornitori/imprese terziste e loro controllo rispetto 
alla capacità di tutelare e gestire i diritti umani, la salute e sicurezza dei lavoratori e la corretta gestione 
ambientale, si rileva che nessun fornitore è valutato secondo criteri ambientali o sociali attraverso un processo 
formalizzato e documentato. 
Il Gruppo si impegna a mantenere nella propria filiera il massimo rispetto dei diritti umani, della salute e 
sicurezza dei lavoratori e dell’ambiente. A tale scopo Stefanel si impegna nel corso dei prossimi 24 mesi ad 
organizzare ispezioni sui primi 10 fornitori per volume di spesa con l’obiettivo di tracciare il processo 
organizzativo degli stessi in riferimento ai temi soprarichiamati. Qualora da tali ispezioni emergessero aspetti 
non conformi agli standard richiesti, il Gruppo si impegna a porre in essere, in collaborazione con gli stessi, 
tutte le azioni correttive necessarie per risolvere le eventuali non conformità riscontrate in sede di audit. 
29 
 