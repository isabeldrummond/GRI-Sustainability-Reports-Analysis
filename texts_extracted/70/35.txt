 
 
 
 
concorsi a premio, ecc.), ma anche un insieme di informazioni riservate che deve essere gestito garantendo 
la protezione dell’identità degli aderenti e il rispetto della privacy conformemente alle autorizzazioni ricevute 
dal proprietario dei dati nonché nei limiti dell’incarico ricevuto dal responsabile del trattamento dei dati. 
Per il Gruppo Stefanel la riservatezza è una regola di condotta fondamentale nelle relazioni con i propri 
stakeholder. Pertanto, il Gruppo assicura la riservatezza delle informazioni in suo possesso e si astiene 
dall’utilizzare i dati raccolti, senza consapevole ed espressa autorizzazione, per qualsiasi diversa finalità, nella 
più rigorosa osservanza della legislazione vigente in materia di privacy. 
In caso di diffusione, su specifico incarico, di informazioni riservate, il Gruppo si impegna, comunque, ad agire 
nel rispetto dei criteri di correttezza, chiarezza e parità di accesso all’informazione, nonché secondo le modalità 
stabilite dalle procedure aziendali.  
Il Gruppo ha implementato uno specifico sistema gestionale per registrare il cliente, che permette di gestire il 
profilo, i diritti e la privacy in maniera consistente attraverso i diversi canali (cartaceo e digitale). Unitamente 
all’introduzione del software gestionale è stato implementato uno strumento di e-mailing che prevede un set 
completo di strumenti a disposizione del cliente per la gestione dei propri diritti (tra i quali i diritti di 
aggiornamento, rettifica ed integrazione dei dati, nonché di cancellazione e di trasformazione in forma 
anonima, e di opporsi al trattamento dei sui dati personali). 
In particolare, i dati raccolti nell’ambito del programma fedeltà Stefanel Join The Club, siano essi digitali o 
cartacei, sono dunque custoditi all’interno di banche dati particolarmente sicure e protette da accessi 
indesiderati. Tali dati vengono inseriti solo a seguito della compilazione da parte del cliente di uno specifico 
modulo per l’adesione al suddetto programma. In particolare, il cliente che intenda aderire a Join The Club è 
tenuto a completare il modulo di iscrizione fornendo obbligatoriamente i propri dati anagrafici e scegliendo se 
rilasciare alcuni dati facoltativi, nonché dando il proprio consenso per il trattamento dei dati stessi per le 
specifiche finalità descritte all’interno del modulo informativo stesso. Qualora un cliente decida di negare il 
consenso al trattamento dei propri dati per le ulteriori finalità indicate, i vantaggi legati al programma di 
fidelizzazione gli vengono ugualmente riconosciuti. 
In tale modulo si precisa anche che i dati forniti dal cliente, che vengono comunicati al personale incaricato 
(appartenente agli uffici amministrazione, marketing, commerciale, post-vendita e reclami, nonché all’estero), 
potranno  essere  messi  a  conoscenza  di  soggetti  terzi,  nominati  da  Stefanel  responsabili  esterni  del 
trattamento, sempre e comunque nel pieno rispetto della normativa vigente in materia di privacy.  
Nel corso del 2017 non sono pervenuti reclami e/o segnalazioni inerenti alla privacy. 
   
36 
 