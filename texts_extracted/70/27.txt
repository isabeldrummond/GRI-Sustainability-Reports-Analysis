 
 
 
 
PRODOTTO E CATENA DI FORNITURA 
Profilo e presidio della catena di fornitura 
Il Gruppo Stefanel riconosce l’importanza delle relazioni con i propri fornitori. È infatti radicata nell’azienda la 
consapevolezza di quanto la gestione dei rapporti di fornitura sia vitale per la continua creazione di valore nei 
confronti del cliente e per la costante offerta di prodotti sicuri e di alta qualità che garantiscano la salute e 
sicurezza dei clienti e di tutti i lavoratori che operano lungo la filiera produttiva. 
 
Il sistema produttivo delle business unit Stefanel e Interfashion si caratterizza per un’elevata flessibilità ed 
elasticità pur con il mantenimento di un importante presidio produttivo dal forte know how nel campo della 
maglieria, che rappresenta il tratto distintivo dei prodotti commercializzati dal Gruppo. 
 
La filosofia produttiva adottata dal Gruppo Stefanel è del tipo c.d. “commercializzato”. Nello specifico, per 
quanto riguarda la business unit Stefanel, il modello produttivo è del tipo commercializzato puro per tutti i capi 
in tessuto confezionati e per una larga parte della maglieria, con l’obiettivo di arrivare entro la fine dell’esercizio 
2018 ad acquistare l’intera collezione di prodotti di maglieria da fornitori terzi, completando così il percorso 
evolutivo verso il commercializzato puro. Per quanto riguarda la restante parte di maglieria, si segnala che nel 
corso dell’esercizio 2017 Stefanel ha svolto ancora attività di acquisto di filati, che sono quindi stati inviati in 
conto lavorazione ai façonisti, e di coordinamento per alcune fasi di produzione (e.g. smacchinatura, lavaggio, 
stiratura, ecc.). In ragione della ricercatezza dei prodotti marchiati HIGH, la business unit Interfashion svolge 
attività di produzione interna esclusivamente con riferimento al campionario, oltre ad acquistare tessuti e filati 
che successivamente sono inviati ai terzisti in conto lavorazione per il confezionamento del prodotto finito. 
 
In particolare, l’approvvigionamento della business unit Stefanel consta essenzialmente di tre tipologie di 
prodotti: filati, capi in tessuto e maglieria. La spesa di fornitura totale annuale della stessa è pari a circa 27 
milioni di Euro, di cui circa 6 milioni per i filati e i rimanenti 21 milioni per la maglieria e i capi in tessuto. 
 
Nel corso delle ultime stagioni il Gruppo ha modificato le aree di approvvigionamento dei propri prodotti 
attraverso la selezione di fornitori localizzati nell’area mediterranea, tra cui l’Italia, e l’Est Europa a scapito di 
produzioni provenienti dal Far East. A conferma dell’attenzione del Gruppo nel ricorrere ai fornitori locali, l’area 
principale di approvvigionamento è costituita dall’Italia (36%) assieme alla regione Mediterranea (30%), 
mentre il Far East, trainato dalla Cina, contribuisce per il restante 34% della spesa totale. I fornitori italiani 
contribuiscono primariamente alla produzione di filati e maglieria; i capi in tessuto sono invece principalmente 
realizzati nelle regioni Mediterranee e Asiatiche. 
 
La catena di fornitura di Stefanel è altamente concentrata, con una decina di fornitori che costituiscono più del 
50% della spesa di approvvigionamento e una ventina di fornitori che costituiscono circa il 40%. I rimanenti 
fornitori hanno una rilevanza molto bassa, costituendo circa il restante 10%. 
 
La supply chain di Interfashion consta di circa: 245 fornitori di materie prime (accessori e tessuti), di cui 39 
esteri (Francia, Giappone, Inghilterra, Portogallo, Spagna, Svizzera); 30 fornitori di prodotto finito, di cui 11 
esteri (Cina, India, Moldavia, Portogallo, Turchia); 87 fornitori di mano d’opera, industria ed artigiani per le 
lavorazioni, di cui 11 esteri (Marocco, Romania, Slovenia). 
 
Il prodotto HIGH è orientato allo sviluppo e all’approvvigionamento di materie prime ed elementi caratterizzati 
da una qualità elevata che principalmente trova le sue fonti produttive in Italia. Più in generale, la ricerca e la 
scelta delle fonti produttive sono funzionali alla proposta commerciale o alla natura del prodotto. Nel corso del 
2017, il 77% della spesa di fornitura è avvenuta nei confronti di fornitori italiani, il 4% presso fornitori esteri 
europei e il restante 19% nel resto del mondo. 
La scelta dei fornitori si ispira a principi di obiettività, imparzialità, competenza, concorrenza ed economicità, 
oltre ai principi di trasparenza, correttezza ed eccellenza nel rispetto dei più elevati standard qualitativi. Ogni 
rapporto di fornitura è vincolato al rispetto delle leggi e dei regolamenti in materia di lavoro, diritti umani, salute 
e sicurezza, ambiente, anticorruzione vigenti nel proprio Paese e all’applicazione dei principi enunciati dal 
Codice Etico e dal Codice di Condotta dei Fornitori. E’ inoltre richiesto a ciascun fornitore di garantire il rispetto 
dei diritti fondamentali dell’uomo, dei principi di parità di trattamento e di non discriminazione, nonché la tutela 
del lavoro minorile e forzato. 
La selezione dei fornitori è effettuata dal Gruppo tenendo conto anche delle competenze tecniche dell’azienda 
partner, dei suoi standard qualitativi e delle sue capacità di far fronte alle produzioni che le vengono assegnate 
28 
 