 
 
 
 
Politiche e governance della sostenibilità 
Ai fini di perseguire una crescita sostenibile, il Gruppo Stefanel si è dotato di un sistema di presidi (Modello di 
Organizzazione, gestione e controllo ex D. Lgs. 231/01, Codice Etico, Politica Anticorruzione, Politica 
Ambientale, Politica sulla diversità, Politica sui diritti umani) con l’obiettivo di definire i principi di riferimento 
sulle tematiche sociali ed ambientali e fornire alle società del Gruppo una linea di comportamento da seguire 
nelle attività operative sugli ambiti riportati. Il fine principale è quello di consolidare all’interno del Gruppo la 
diffusione di principi trasversali, che tengano conto dei diversi contesti socio-culturali e geografici in cui opera, 
ma fermamente ispirati ai valori del Gruppo quali legalità, integrità, trasparenza e imparzialità.  
In ambito di sostenibilità, l’indirizzo e il coordinamento delle relative attività sono affidati alla funzione 
Amministrazione,  Finanza  e  Controllo.  La  funzione  Amministrazione,  Finanza  e  Controllo  è  inoltre 
responsabile della redazione annuale della Dichiarazione consolidata di carattere Non Finanziario (nel rispetto 
della recente normativa in materia di Non Financial Information ai sensi D. Lgs. 254/2016) e di tutte le attività 
ad essa correlate (e. g. raccolta, analisi e validazione dei dati, aggiornamento e coordinamento del processo 
di  reporting,  condivisione  e  invio  al  Consiglio  di  Amministrazione  per  approvazione  della  bozza  di 
Dichiarazione). 
Il compito di esaminare e approvare la predisposizione della Dichiarazione Consolidata di carattere Non 
Finanziario  è  rimesso  al  Consiglio  di  Amministrazione  di  Gruppo.  La  società  di  revisione  rilascia 
un’attestazione circa la conformità delle informazioni fornite dalla Società nella Dichiarazione consolidata di 
carattere Non Finanziario rispetto a quanto richiesto dal relativo Decreto Legislativo e rispetto ai principi, alle 
metodologie e alle modalità di redazione previste dallo stesso. 
   
21 
 