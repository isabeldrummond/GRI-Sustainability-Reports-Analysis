 
 
 
 
I prodotti e i marchi 
 
 
La business unit Stefanel disegna, cura la produzione e la distribuzione internazionale di collezioni di 
abbigliamento donna/uomo e accessori a marchio Stefanel. I prodotti si caratterizzano per qualità e creatività, 
forti di uno specifico know-how dato dalla lunga tradizione del Gruppo nella produzione e commercializzazione 
della maglieria e nella confezione. Per la business unit Stefanel è in atto da alcuni anni un processo di 
riposizionamento che mira a collocare il marchio Stefanel in un segmento di fascia più elevata di mercato, 
recuperando e rivisitando quei valori che lo hanno contraddistinto nel corso degli anni quali, ad esempio, 
l’artigianalità del prodotto e l’immagine di italianità. Stefanel punta, così, ad essere riconosciuta come una 
“boutique” che si rinnova, in grado di offrire un prodotto di design accessibile nel segmento bridge del mercato 
dell’abbigliamento, contemporaneo e dinamico, supportato da una forte esperienza nella maglieria. 
La business unit Interfashion disegna, cura la produzione e distribuisce a livello internazionale capi di 
abbigliamento femminili dei marchi HIGH, la cui proprietà è detenuta in maggioranza dal Gruppo, garantendo 
ai marchi HIGH uno sviluppo autonomo e indipendente, pur avvalendosi di un sistema di produzione e 
distribuzione integrato. Tale business unit è gestita da Interfashion S.p.A., società interamente posseduta dal 
Gruppo. Caratteristica distintiva della business unit Interfashion è la consolidata esperienza nel settore del 
jeans & casual di alto posizionamento e il know-how maturato nella gestione di rapporti commerciali di lungo 
periodo con i migliori distributori (retailers) a livello internazionale, tutti caratterizzati da una grande esperienza 
nel settore ed una rilevante penetrazione nei propri mercati di riferimento.  
 
 
 
 
 
9 
 