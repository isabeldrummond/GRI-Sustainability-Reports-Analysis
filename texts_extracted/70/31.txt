 
 
 
 
CLIENTI  
Centralità del Cliente ed eccellenza del servizio 
 
L’importanza e la centralità del cliente per il Gruppo Stefanel trova i suoi fondamenti nel Codice Etico del 
Gruppo. Nell’ambito dei rapporti con i clienti, infatti, è espresso l’impegno di agire secondo i principi di integrità, 
trasparenza, legalità ed imparzialità, fornendo informazioni esaurienti ed accurate sui prodotti e i servizi forniti, 
in modo tale da favorire scelte consapevoli e la massima soddisfazione delle esigenze e aspettative dei clienti 
stessi.  
A seconda dei mercati in cui opera, il Gruppo Stefanel approccia diversi tipi di interlocutori e potenziali clienti, 
che possono essere: singoli proprietari di negozi, che si relazionano direttamente con l’azienda; agenti o 
rappresentanti che aiutano il Gruppo a segnalare e acquisire clienti nelle proprie aree di competenza; 
distributori che diventano l’unico interlocutore di un determinato mercato al quale viene affidato lo sviluppo e 
la distribuzione del marchio; i clienti finali per tramite dei negozi Stefanel a gestione diretta o del sito di e-
commerce. 
L’organizzazione commerciale del Gruppo prevede due canali di vendita, Retail e Wholesale. In un mercato 
in cui la competizione è sempre maggiore, le diverse suddivisioni dei canali di vendita si riflettono in due diversi 
approcci gestionali, entrambi mirati a coinvolgere il cliente sia a livello geografico, sia a livello personale, 
costruendo relazioni commerciali durature nel tempo, e a cogliere con prontezza nuove opportunità per le 
diverse tipologie di clienti Stefanel. 
Il primo è relativo alle vendite di prodotti o merce gestite direttamente dal Gruppo tramite i propri negozi 
monomarca a gestione diretta (DOS), tramite negozi multimarca o tramite il proprio sito di e-commerce; il 
canale Wholesale, è invece il canale distributivo relativo alle vendite di prodotti o merce verso terzi (soggetti 
industriali,  commerciali,  istituzionali  o  di  altri  enti  aziendali  professionali)  attraverso  il  quale  il  Gruppo 
commercializza i propri prodotti. Tale canale può essere costituito sia da punti vendita monomarca che 
multimarca.  
L’organizzazione Retail ha lo scopo di assicurare il fatturato dei punti vendita attraverso la gestione del 
prodotto, delle risorse e di tutto ciò che concerne l’esperienza di acquisto da parte del cliente. Tale gestione 
avviene in stretta collaborazione tra le varie funzioni aziendali. Elemento chiave per il successo è la selezione 
delle boutique, le quali vengono scelte principalmente sulla base della loro coerenza con il posizionamento 
dei marchi, dell’importanza della loro ubicazione e del livello di servizio garantito al consumatore finale. 
32 
 