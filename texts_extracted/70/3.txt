 
 
 
 
MESSAGGIO DEL PRESIDENTE AGLI STAKEHOLDER 
 
«Stefanel ha una storia da cui partiremo per crescere» - Cristiano Portas, Amministratore Delegato 
La nostra storia vede nella maglieria di qualità il successo del Gruppo Stefanel e rappresenta le radici del 
Gruppo. Un indispensabile presupposto per la crescita futura.  
Negli ultimi anni il Gruppo Stefanel ha attraversato dei momenti difficili ma, grazie alla recente operazione di 
ristrutturazione patrimoniale e finanziaria, vogliamo rinascere e rilanciare il marchio Stefanel quale marchio 
storico della moda simbolo dell’italianità nel mondo. 
Il Gruppo è orientato a cogliere le opportunità per intraprendere un nuovo percorso di crescita aziendale 
finalizzato sia alla creazione di valore economico-finanziario, prerequisito necessario per operare, sia al 
raggiungimento degli obiettivi strategici e di business nel lungo periodo, accompagnati da una rinnovata 
attenzione alla responsabilità sociale e ambientale. 
Il Gruppo si impegnerà affinché le persone che hanno dedicato pochi o molti anni della propria vita 
professionale a Stefanel possano lavorare con serenità e senza preoccupazioni per il proprio futuro e quello 
delle proprie famiglie. Il Gruppo Stefanel intende pienamente onorare le importanti responsabilità che ha nei 
confronti dei propri dipendenti, collaboratori, partner finanziari e commerciali localizzati in ogni angolo del 
mondo, nonché verso gli azionisti, la collettività e il territorio in cui opera. Da questo dipende, infatti, in misura 
significativa il successo nelle proprie attività e la buona reputazione del Gruppo Stefanel. 
Oggi più che mai i temi riguardanti lo sviluppo sostenibile rappresentano questioni attuali al centro del dibattito 
e di iniziative concrete promosse dal legislatore, dal mondo della cultura e dall’economia per il futuro del 
territorio e delle comunità in cui opera anche il Gruppo Stefanel. Questa attenzione si è concretizzata nel 
recente recepimento nell’ordinamento italiano della Direttiva Europea relativa alle “Non-financial Information” 
che prevede l’obbligo per gli Enti di Interesse Pubblico che rispondono a specifici parametri dimensionali di 
redigere, a partire dall’esercizio 2017, un documento informativo sulle tematiche di carattere non finanziario.  
La prima Dichiarazione consolidata di carattere Non Finanziario del Gruppo Stefanel costituisce quindi 
l’occasione per compiere un ulteriore passo avanti nella consapevolezza circa la centralità di queste tematiche 
e per condividere il nostro impegno volto a valorizzare e rafforzare una cultura aziendale basata sulla 
responsabilità,  sulle  buone  relazioni  con  il  cliente,  sulla  sicurezza  e  qualità  del  prodotto,  sulla  tutela 
dell’ambiente e sulla costante attenzione verso il capitale umano. 
Per qualsiasi attività che guardi al futuro, in un mondo in rapida evoluzione e per un consumatore sempre più 
attento e consapevole, la qualità non può più prescindere dalla sostenibilità. 
 
 
 
 
Il Presidente 
Giuseppe Stefanel 
 
   
4 
 