 
 
 
 
Nel corso degli anni l’approccio alla vendita è stato rivisto e adattato alle sempre nuove esigenze della 
clientela, anche al fine di mitigare i possibili rischi dovuti all’insoddisfazione nei confronti del cliente. Infatti, il 
cliente potrebbe esprimere la propria insoddisfazione relativa alla propria esperienza di acquisto in termini di 
qualità del servizio offerto, qualità del prodotto o mancanza del prodotto desiderato. Potrebbe inoltre essere 
deluso  dall’ambiente  fisico  del  punto  vendita,  non  adeguato  alle  aspettative  (struttura  del  negozio, 
illuminazione,  presentazione  del  prodotto)  o  dalle  modalità  di  contatto  (strumenti  di  marketing  e 
comunicazione). 
Una volta a stagione la forza vendita partecipa ad un intervento formativo sulle caratteristiche della collezione 
che sarà venduta nei negozi in modo da poter padroneggiare tutte le conoscenze tecniche sui filati, sui tessuti 
e sul confezionamento dei capi. Oltre alle iniziative di formazione, finalizzate a dare la massima professionalità 
al personale addetto alla vendita, esiste una sales guide, ovvero uno strumento finalizzato alla condivisione 
con la rete vendita delle buone pratiche nella gestione commerciale del cliente.  
Il venditore è considerato il principale elemento di trasmissione di informazioni, consigli, percezioni sul 
marchio, sui prodotti e sul servizio offerto. Tutti i punti vendita diretti, nel mondo, seguono queste linee guida, 
ed è compito della struttura commerciale, insieme alla funzione Risorse Umane, assicurarne la condivisione e 
applicazione. Per fornire un servizio sempre migliore al consumatore, durante il 2018, verrà rilasciata una 
nuova versione aggiornata della sales guide, la quale sarà seguita da un programma di formazione che 
includerà un “training on the job” e degli incontri periodici. Inizialmente questo nuovo processo riguarderà i 
mercati Italia, Austria e Germania, per poi essere esteso agli altri Paesi. 
Il Programma Join The Club Stefanel 
La relazione con il cliente ha un ruolo cardine nella gestione dei punti vendita. Per offrire un servizio 
esclusivo e per poter coinvolgere maggiormente la clientela, Stefanel comunica con i propri clienti 
attraverso il punto vendita, i principali social media, DEM e SMS. Parte integrante dell’esperienza di 
acquisto del cliente è infatti rappresentata dalla fidelizzazione: in tutti i Paesi in cui il Gruppo opera, ad 
eccezione  della  Turchia,  è  attivo  il  programma  Join  the  Club  (JCT).  Tale  programma  consiste 
nell’emissione di una Card contestualmente all’acquisto e subordinatamente alla comunicazione di un 
indirizzo e-mail al quale viene inviata l’informativa relativa alla privacy, nel rispetto della normativa vigente 
in materia. Con la sottoscrizione della Card il titolare ha diritto a privilegi esclusivi riservati ai membri, di 
volta in volta comunicati via posta, email o sms. In particolare, per coinvolgere anche i più giovani, il marchio 
rilascia anche una carta fedeltà Young, per i clienti fino ai 31 anni di età. Entrambe le carte prevedono di 
accumulare punti attraverso gli acquisti di capi di abbigliamento e/o accessori moda a marchio Stefanel, 
sia online che in negozio, e danno diritto ad uno sconto percentuale, al superamento di una certa soglia. 
La carta Young prevede una soglia di spesa inferiore e uno sconto maggiore rispetto a quella standard. In 
prossimità del compimento del trentunesimo anno il sottoscrittore verrà avvisato tramite e-mail della 
scadenza della JTC Young e verrà invitato a recarsi in un negozio aderente per la sottoscrizione della 
nuova Card.  
L’elenco dei negozi aderenti e maggiori informazioni relative al programma Join the Club sono disponibili 
sul sito www.stefanel.com nella sezione dedicata alla carta fedeltà.   
      
 
 
 
33 
 