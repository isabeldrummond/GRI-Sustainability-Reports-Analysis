 
 
 
 
I valori e la filosofia 
Il Gruppo Stefanel è, e vuole sempre essere, un interlocutore affidabile nei confronti di chiunque entri in 
rapporto con lo stesso nella gestione del business. Il Gruppo Stefanel riconosce di avere, e intende 
pienamente onorare, le importanti responsabilità che ha nei confronti dei propri dipendenti, collaboratori, 
partner finanziari e commerciali localizzati in ogni angolo del mondo, nonché verso gli azionisti, la collettività 
e il territorio in cui opera. In generale, e nei loro confronti in particolare, tutte le attività del Gruppo Stefanel 
devono essere svolte nell'osservanza delle leggi e dei regolamenti del Paese in cui si opera, con onestà, 
integrità, correttezza buona fede ed imparzialità, nonché con lealtà e trasparenza e nel pieno rispetto dei loro 
diritti e interessi legittimi. 
 
In particolare, nel raggiungimento dei propri obiettivi, il Gruppo Stefanel si ispira ai seguenti valori: 
 
Legalità 
Legalità per Stefanel è il pieno rispetto di tutte le norme vigenti, nazionali ed internazionali 
in vigore nei paesi in cui il Gruppo Stefanel opera, nonché nel pieno rispetto del Codice 
Etico e delle procedure aziendali.  
 
Integrità 
Integrità per Stefanel è assicurare che un comportamento sia caratterizzato da onestà, 
moralità, correttezza e buona fede, valori fondamentali per una condotta professionale e 
responsabile. 
 
Trasparenza 
Trasparenza per Stefanel è impegnarsi, nei rapporti con i propri stakeholder, alla massima 
trasparenza e lealtà, fornendo informazioni chiare, complete, tempestive e veritiere. 
 
 
Imparzialità  
Imparzialità per Stefanel è operare nel pieno rispetto delle caratteristiche personali di 
ognuno, incentivando e premiando l’integrità ed il senso di responsabilità, rispettando le 
diversità e ripudiando ogni possibile discriminazione in base ad età, stato di salute, genere, 
religione, etnia, opinioni politiche e culturali, nonché condizione personale o sociale. 
 
 
 
12 
 