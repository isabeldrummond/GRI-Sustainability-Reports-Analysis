 
 
 
 
GOVERNANCE E SOSTENIBILITÀ 
La Governance del Gruppo 
Stefanel S.p.A. (di seguito anche “Società” o “Emittente”), capogruppo del Gruppo Stefanel con sede legale in 
Ponte di Piave (TV), è una società per azioni quotata presso la Borsa Italiana MTA e controllata indirettamente 
– tramite River Tre S.p.A. - da Trinity Investments Designated Activity Company, con sede in Irlanda. 
 
Stefanel S.p.A. adotta il sistema tradizionale di governo societario in virtù del quale l’organo di gestione 
dell’impresa è il Consiglio di Amministrazione, l’organo di vigilanza in ordine al rispetto, tra l’altro, della legge, 
dello statuto e dei principi di corretta amministrazione è il Collegio Sindacale.  
Il Consiglio di Amministrazione è composto da nove membri, di cui uno esecutivo e otto non esecutivi, tra i 
quali quattro sono indipendenti. Esso è investito dei più ampi poteri di ordinaria e straordinaria amministrazione 
per la gestione della Società e ha la facoltà di compiere tutti gli atti che ritenga opportuni per l’attuazione e il 
raggiungimento degli scopi sociali, esclusi quegli atti che la legge o lo statuto riservano all’Assemblea degli 
Azionisti. 
È stato nominato un Amministratore Delegato (Cristiano Portas) al quale sono stati attribuiti poteri di 
ordinaria amministrazione; l’Amministratore Delegato rende conto periodicamente al Consiglio delle attività 
svolte nell’esercizio delle deleghe allo stesso attribuite. 
 
La nomina del Consiglio di Amministrazione avviene nel rispetto delle normative sulla parità di genere e con 
un meccanismo di “voto di lista”, ai sensi dell’art. 9 dello statuto sociale, che consente la nomina di Consiglieri 
indicati dalle minoranze. Tale nomina avviene in modo da garantire un numero di soggetti indipendenti nel 
rispetto della normativa e del Codice di Autodisciplina delle Società quotate. 
Di prassi, all’interno del Consiglio di Amministrazione sono rappresentate professionalità con competenze 
diversificate. In occasione dell’approvazione del bilancio, il Consiglio esegue un’autovalutazione rispetto alla 
propria composizione e alle proprie competenze professionali. 
 
 
Composizione del CdA per  Composizione del CdA per fascia 
genere d'età
46‐50
Donne 22%
33%
Uomini
67%
over 50
78%
 
 
 
 
 
 
 
 
 
 
16 
 