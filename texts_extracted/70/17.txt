 
 
 
 
 
Il Gruppo Stefanel ha, infatti, posto in essere procedure per la gestione dei rischi nelle aree maggiormente 
esposte, individuabili a livello strategico, operativo, finanziario e di conformità alla normativa in vigore. Inoltre, 
nell’ambito della definizione dei piani strategici, industriali e finanziari, il Consiglio di Amministrazione definisce 
la natura e il livello di rischio compatibile con gli obiettivi strategici della Società, includendo nelle proprie 
valutazioni tutti i rischi che possono assumere rilievo nell’ottica della sostenibilità nel medio-lungo periodo 
dell’attività dell’Emittente. Il sistema di controllo interno e di gestione dei rischi di Stefanel S.p.A. è quindi un 
processo finalizzato a fornire una ragionevole sicurezza sul conseguimento degli obiettivi relativi a: efficacia 
ed efficienza delle attività operative; attendibilità dell’informazione finanziaria; conformità a leggi e regolamenti 
in vigore. 
 
Gli attori principali del Sistema di Controllo e di Gestione dei Rischi sono: 
a) il Consiglio di Amministrazione, che svolge un ruolo di indirizzo e di valutazione dell’adeguatezza del 
sistema e individua al suo interno: 
(i) l’“Amministratore incaricato del sistema di controllo interno e di gestione dei rischi”; 
(ii) il Comitato Controllo e Rischi, avente le caratteristiche indicate nel Codice di Autodisciplina con il compito 
di supportare, con un’adeguata attività istruttoria, le valutazioni e le decisioni del Consiglio di 
Amministrazione relative al sistema di controllo interno e di gestione dei rischi, nonché quelle relative 
all’approvazione delle relazioni finanziarie periodiche; 
b) il Responsabile della funzione di Internal Audit, incaricato di verificare che il sistema di controllo interno e di 
gestione dei rischi sia funzionante e adeguato; 
c) il Collegio Sindacale, che vigila sull’efficacia del sistema di controllo interno e di gestione dei rischi; 
d) i responsabili di funzioni aziendali cui sono affidati i controlli volti a monitorare e gestire i rischi tipici aziendali 
(quali il rischio operativo, il rischio finanziario, il rischio di mercato e il rischio di non conformità) in riferimento 
alle aree di competenza. 
Il Consiglio di Amministrazione ha condiviso con il Comitato Controllo e Rischi e l’Amministratore incaricato 
del sistema di controllo interno e di gestione dei rischi l’identificazione e analisi dei principali rischi societari: 
dopo aver analizzato i fattori di rischio che possono interessare la generalità delle aziende, sono stati 
individuati  i  rischi  che  più  verosimilmente  possono  riguardare  le  società  del  Gruppo  Stefanel. 
Nell’espletamento delle attività di individuazione, valutazione e gestione dei rischi sono stati considerati i 
seguenti aspetti: 
- la natura ed il livello di rischio compatibili con gli obiettivi strategici dell’emittente, come formalizzati anche in 
relazione al nuovo piano industriale 2016-2022 elaborato dalla Società; 
-  la struttura organizzativa in essere; 
-  la mappatura delle aree di rischio ex D.lgs. 231/2001; 
-  la mappatura dei rischi censiti dalla società di revisione; 
-  l’esperienza professionale maturata dai soggetti coinvolti nella gestione del rischio aziendale. 
Le aree di rischio cui è maggiormente esposto il Gruppo Stefanel sono di seguito riportate:  
 
-  Rischi strategici 
Tra i rischi strategici vengono compresi i fattori che influenzano le opportunità e le minacce relative al 
business del Gruppo. In particolare, il Gruppo si pone degli obiettivi, tra i quali: cogliere nuove 
opportunità di business in termini di aree geografiche e segmenti di business; operare nel mondo alla 
ricerca di competenze specifiche e di distretti industriali in cui investire il proprio know-how per 
garantire la qualità dei prodotti e dei processi. 
 
-  Rischi di mercato 
I rischi di mercato includono gli effetti che cambiamenti nel mercato potrebbero avere sull’attività delle 
diverse business unit. In particolare, per il settore in cui opera il Gruppo è particolarmente rilevante il 
rischio  riconducibile  ai  cambiamenti  nelle  scelte di  spesa  del  consumatore.  Inoltre  il  business 
dell’abbigliamento è in qualche misura sensibile alle condizioni climatiche. 
 
-   Rischi operativi 
Per rischi operativi si intendono possibili conseguenze avverse legate a processi, organizzazione o 
sistemi interni e ad eventi esterni connessi alla gestione corrente delle attività. Nello specifico, il 
Gruppo  è  esposto,  tra  gli  altri,  ai  rischi  connessi  allo  sviluppo  commerciale  e  al 
rafforzamento/riposizionamento dei propri marchi. In particolare, la strategia di espansione e crescita 
adottata negli ultimi anni dal Gruppo ha fatto aumentare i costi fissi operativi, e ha comportato 
importanti investimenti sullo shop network. Tali investimenti espongono il Gruppo al rischio che alcune 
18 
 