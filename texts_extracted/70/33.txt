 
 
 
 
Al fine di incrementare le vendite vengono periodicamente condivisi i dati qualitativi e quantitativi sulle 
performance dei punti vendita, elaborati a partire da strumenti di business intelligence che analizzano i 
principali KPI in modo da valutare le vendite (analisi di sell-through), le performance di prodotto, lo stock e la 
redemption delle varie azioni commerciali e di marketing attuate sul territorio. Sulla base dei risultati, la 
direzione Retail insieme alla struttura commerciale elabora piani e azioni al fine di migliorare le performance 
dei punti vendita. Grazie a tale strumento, nel corso del 2017, è stato possibile individuare quali punti vendita 
chiudere in quanto meno performanti. 
Infine, con lo scopo di migliorare e standardizzare la prima allocazione di merce sui negozi, a partire dalla 
stagione FW 2017 è stato reso operativo un software che gestisce in maniera informatizzata i riassortimenti, 
la gestione degli stock, i trasferimenti di merce tra i punti vendita, e i flussi dalla sede verso i punti vendita, i 
quali sono stato ottimizzati garantendo un servizio più attento e puntuale al cliente. 
Il modello organizzativo per il canale Wholesale prevede un team di Area Manager e di rappresentanti (agenti 
o distributori) sul territorio che si occupano della ricerca di nuovi clienti nei vari mercati e della gestione dei 
clienti attivi durante la stagione, provvedendo alla raccolta ordini durante le campagne vendita. A questo team 
si affianca quello del Customer Service che gestisce l’inserimento e la manutenzione degli ordini nel sistema 
(eventuali annulli o cambiamenti), occupandosi inoltre della gestione delle richieste dei clienti relative a 
contestazioni di prodotto, richieste di riassortimento o cambio merce. Anche in questo ambito viene svolta 
un’adeguata formazione, a supporto dell’organizzazione delle attività di Trade Marketing o training sul 
prodotto, volta a migliorare le performance di vendita. Atteso che Stefanel si interfaccia con diverse tipologie 
di clientela, il rapporto che si instaura è di grande rilevanza. Per questo motivo il Gruppo cura le proprie 
relazioni con i clienti attraverso frequenti contatti telefonici sia da parte del team commerciale che da parte dei 
rappresentanti di area. Tali rapporti sono volti ad acquisire informazioni sulle eventuali criticità e necessità.  
Nella fase di raccolta ordini  wholesale, l’ammontare degli ordini previsti come budget, anche quando 
preventivamente condivisi con i clienti, sono soggetti alla variabile della performance della stagione appena 
conclusa.  I  periodi  di  vendita  delle  collezioni  (gennaio/febbraio  per  la  collezione  autunno  inverno  e 
luglio/agosto/settembre per la collezione primavera estate) coincidono con la fine della corrispondente 
stagione precedente e i risultati post-saldi di queste vendite, influenzano gli acquisti della successiva. 
Anche nella fase che intercorre dalla raccolta ordini fino alla fatturazione e consegna dei prodotti in negozio, 
le performance di vendita ed eventuali problemi creditizi dei clienti possono comportare annullamenti di ordini 
già confermati e in produzione, parziali o totali. 
Dal punto di vista interno, il ritardo nella produzione di alcuni articoli può rappresentare il rischio di minor 
fatturato, nel caso in cui il cliente si rifiuti di ricevere la merce in ritardo rispetto a quanto confermato 
precedentemente da Stefanel, o nel caso in cui si concedano sconti commerciali per far accettare merce in 
ritardo. 
Altro elemento di rischio nella raccolta degli ordini può essere rappresentato dall’inefficacia delle azioni di 
marketing. È dunque di grande importanza instaurare rapporti basati sulla fiducia, in quanto i clienti Wholesale 
rappresentano l’unico interlocutore di un determinato mercato, al quale vengono affidate la diffusione e la 
comunicazione della reputazione del brand e la distribuzione operativa del marchio.  
Tra gli obiettivi strategici del Gruppo è prevista, in ambito Wholesale, la standardizzazione delle piattaforme 
contrattuali di franchising, agenzia e distribuzione. Entro 24 mesi sarà completata la rinegoziazione di tutti i 
contratti attualmente in essere, avvalendosi della collaborazione di uno studio legale esterno. 
Comunicazione con il cliente e reputazione del brand 
Nelle relazioni con i propri clienti, il Gruppo Stefanel si impegna costantemente nel fornire informazioni 
esaurienti ed accurate sui prodotti ed i servizi loro forniti, in modo da favorire scelte consapevoli e la massima 
soddisfazione delle loro esigenze specifiche. 
Nel 2017 l’approccio di comunicazione del Gruppo è stato abbastanza conservativo e ha usufruito di strumenti 
quali un tradizionale catalogo cartaceo con relative declinazioni specifiche in vari canali digitali come il sito 
internet e i social network. In particolare Stefanel, con i programmi di fidelizzazione clienti ha effettuato anche 
comunicazioni dirette e dedicate ai clienti registrati. La registrazione del cliente, che può avvenire sia 
fisicamente che attraverso il web, è gestita da alcuni applicativi (e.g. Master Data Manager e SSO) che 
consentono al Gruppo di personalizzare l’offerta al cliente in termini di sconti e promozioni. 
34 
 