 
 
 
 
PERSONE 
Come sancisce il Codice Etico, le persone del Gruppo Stefanel sono la risorsa decisiva per il successo dei 
suoi  marchi  e  delle  sue  attività.  Rappresentano  un  patrimonio  di  competenze  professionali  ampio  e 
differenziato. Diverse per ruoli, responsabilità e skill, queste persone hanno tutte un denominatore comune 
ben riconoscibile: un alto grado di qualificazione che il Gruppo giudica indispensabile per dare, a ogni specifica 
esigenza, risposte all'altezza delle sue tradizioni e delle sue ambizioni. 
In ragione del proprio ruolo e responsabilità, le persone che operano per o per conto del Gruppo, devono 
realizzare in qualsiasi Paese in cui si trovino ad operare, un ambiente di lavoro che favorisca il raggiungimento 
degli obiettivi aziendali mediante:  
-  la promozione della cultura della salute e sicurezza sui luoghi di lavoro, nonché il pieno rispetto della 
normativa in materia applicabile nei Paesi in cui il Gruppo opera e dei più elevati standard di riferimento 
e misure di prevenzione e protezione; 
-  l’osservanza dei diritti previsti dalla Dichiarazione Universale dei Diritti dell’Uomo, unitamente al rifiuto 
dello sfruttamento del lavoro minorile e alla piena tutela dei diritti del lavoratore, delle libertà sindacali 
e dei diritti di associazione; 
-  lo sviluppo delle capacità e delle competenze di ciascun dipendente; 
-  l’adozione di criteri di merito, di competenza o comunque di carattere professionale; 
-  il rispetto della personalità, dell’integrità psico-fisica, della sensibilità e della dignità di ciascuno, senza 
pregiudizi, discriminazioni o atteggiamenti comunque lesivi. 
Composizione del personale 
Il processo di selezione e l’assunzione delle risorse umane da inserire nell’ambito della Società è regolato da 
una procedura di recruiting aziendale. Tale processo aziendale si fonda sul rispetto della rilevante normativa 
di legge ed aziendale, comprese le disposizioni sulla privacy ed il rispetto dei principi e delle regole di 
trasparenza previsti nel D.lgs.231/01. Gli elementi fondanti della procedura sono la chiara definizione dei ruoli 
e delle responsabilità dei soggetti partecipanti al processo di selezione e reclutamento, la tracciabilità degli 
eventi ad esso sottesi e la compartecipazione al processo stesso da parte di più soggetti e funzioni aziendali. 
La procedura in oggetto si applica alle risorse che saranno inserite nell’ambito delle strutture organizzative 
della Società, ovvero presso la sede e nella rete dei Negozi Diretti Italia, sia “regolari” che “outlet”. In particolare 
la procedura disciplina le seguenti macro fasi: 
1.  Reperimento: questa fase inziale include la pianificazione delle esigenze di personale, l’attivazione 
della ricerca e analisi dei profili e l’individuazione delle fonti di reclutamento; 
2.  Selezione: la fase di selezione include la convocazione dei candidati per i colloqui, seguita dalla scelta 
del candidato e dalla formulazione del pacchetto retributivo al candidato; 
3.  Assunzione: la fase conclusiva è dedicata alle attività di sottoscrizione del contratto di lavoro e alla 
gestione del periodo di prova. 
La pianificazione delle esigenze di personale avviene nell’ambito del processo di budgeting aziendale che 
decorre, indicativamente, dal mese di settembre di ciascun anno e termina nel corso del mese di dicembre. 
Viene quindi elaborata la prima bozza del budget delle risorse umane di cui rimane traccia negli elaborati 
informatici  appositamente  stampati.  Una  volta  approvato  dall’Amministratore  Delegato,  il  budget  viene 
trasmesso per iscritto dalla Direzione Risorse Umane alla funzione controllo di gestione. Tale processo si 
applica per le realtà italiane, mentre con riferimento alle consociate estere la formulazione del budget in 
relazione alla forza vendite avviene a livello locale e successivamente trasmessa alla funzione controllo di 
gestione. 
La Direzione Risorse Umane individua i profili in linea con la job description, attraverso una ricerca diretta 
tramite banca dati CV / linkedin o con l’attivazione di un contratto con una società esterna di selezione del 
personale. In ogni caso, i curricula reperiti vengono vagliati dalla funzione Sviluppo Risorse Umane e, per 
l’analisi degli stessi, viene coinvolto il direttore/responsabile di funzione al fine di selezionare i candidati che 
appaiano più idonei per la posizione. La selezione si articola quindi nei colloqui ai candidati ritenuti idonei, fino 
ad ottenere la “rosa” finale dei candidati da sottoporre al colloquio finale. Gli step successivi all’individuazione 
del candidato prevedono la formulazione della proposta economica, la stipulazione del contratto e l’inserimento 
effettivo in azienda, dopo il superamento del periodo di prova. 
37 
 