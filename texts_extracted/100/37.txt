In ambito architettonico sono molteplici i progetti internazionali di architettura sostenibile per i quali sono stati 
selezionati i materiali dell’azienda.
In particolare, le Torri Residenziali “Bosco Verticale”, lo straordinario e pluripremiato progetto degli architetti Boeri,
Barreca e Lavarra a Milano: un’opera simbolo della sostenibilità, un modo di intendere la città come sinergia tra natura 
e architettura a cui Panariagroup ha contribuito in modo significativo con i materiali di Cotto d’Este e di Lea Ceramiche.
Sempre Lea Ceramiche e Cotto d’Este hanno contribuito alla realizzazione di Casa Monica a Modena, il primo edificio
residenziale in Italia a raggiungere il Platinum, massimo livello tra le certificazioni raggiungibili secondo il protocollo 
GBC Home. Inoltre, si segnalano anche altre referenze in questo ambito, come l’edificio Deltazero di Lugano, modello
e manifesto di questo innovativo standard di progettazione e costruzione, risultato del lavoro di un pool di progettisti 
che lo hanno immaginato, progettato e realizzato in sinergia con esperti di geotermia, energia solare, ingegneria acu-
stica, fisica delle costruzioni, domotica.
Da evidenziare anche il Gallo Senone Resort (Senigallia), struttura turistica del territorio marchigiano, premiato come 
prima struttura con certificazione Clima Hotel per l’efficienza energetica e il rispetto dell’ambiente con il premio “CUBO 
D’ORO” – premio della giuria tecnica al CasaClima AWARDS 2017.
Meritano di essere messi in evidenza tra i progetti di architettura sostenibile, infine, anche gli spazi di Reale Mutua 
Headquarters (Torino), l’installazione Atika - Demo house - by Velux (Milano), Le Ville di Porta Nuova (Milano), Le Torri 
“Solaria” e “Aria” di Porta Nuova (Milano), la Torre Unipol (Bologna) e la Carlos Rosario International Culinary School 
(Washington, USA).
Le Torri Residenziali “Bosco Verticale”, a Milano, sono 
un’opera simbolo della sostenibilità,
un modo di intendere la città come sinergia tra 
natura e architettura, a cui Panariagroup
ha contribuito in modo significativo.
72 Panariagroup - Bilancio di Sostenibilità 73