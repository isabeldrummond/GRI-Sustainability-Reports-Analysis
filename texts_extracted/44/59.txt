 
cortesia commerciali sono ammessi, purché si tratti di regali d’uso di modico valore e non 
possano essere interpretati come atti finalizzati ad ottenere vantaggi impropri o illegittimi. 
Nell’espletamento dell’attività, la Società ed il Gruppo F.I.L.A.– ricorrendone i presupposti – 
possono richiedere e beneficiare di finanziamenti, agevolazioni e provvidenze, di qualsiasi 
natura,  concessi  da  soggetti  pubblici  nazionali,  comunitari  o  esteri,  destinati  e  vincolati 
all’utilizzo specifico per il quale sono stati concessi e/o richiesti. A tal fine, deve in ogni caso 
essere fornita documentazione trasparente e veritiera sulla Società e sul progetto e/o servizio 
oggetto dell’erogazione." 
“4. Rapporti con le Autorità ispettive e di vigilanza: 
“La Società collabora attivamente con le autorità giudiziarie, tributarie, di vigilanza le forze 
dell’ordine e qualunque pubblico ufficiale nell’esercizio delle sue funzioni in sede di ispezioni, 
controlli, indagini o procedimenti giudiziari, e i propri componenti devono astenersi dall’offrire 
doni, danaro, altri vantaggi o dall’esercitare indebite pressioni nei confronti dei rappresentanti 
di tali autorità, di chi effettui materialmente ispezioni e controlli nonché di chiunque sia chiamato 
a rendere dichiarazioni in procedimenti giudiziari, al fine di influenzarne il comportamento o da 
compiere qualsiasi attività idonea a turbare il regolare svolgimento dei procedimenti giudiziari”. 
Inoltre la Politica Anti Corruzione del Gruppo, emanata nel corso del 2017, sancisce principi 
generali di comportamento con riferimento allo svolgimento delle operazioni aziendali in aree 
particolarmente a rischio corruzione, regali e spese di rappresentanza a soggetti esterni, regali e 
spese di rappresentanza al personale o al Management, eventi e sponsorizzazioni, donazioni, 
consulenze, intermediazioni, relazioni d'affari con business partner e fornitori, joint venture e vari 
altri aspetti, inclusi i facilitation payments. 
Con riferimento a tale ambito i principali rischi identificati sono di natura reputazionale (in 
termini di danno all'immagine di F.I.L.A.), legati alle conseguenti sanzioni e/o all'interruzione di 
rapporti commerciali con partner rilevanti per il Gruppo, l'irrogazione di sanzioni anche di natura 
interdittiva (per i reati rientranti nell'ambito di applicazione del Decreto Legislativo 231 del 2001).  
Nel corso del 2017 non sono state effettuate valutazioni delle operations con riferimento al rischio 
di corruzione. 
 
 
 
7.3 ALTRI TEMI 
 
Il Codice Etico che contiene i principi e i valori cardine dell'agire del Gruppo è stato distribuito a 
tutto il personale e oggetto di formazione secondo peculiarità specifiche di ciascuna società. In 
particolare, a livello di Capogruppo, tutto il personale di sede e di stabilimento ha ricevuto 
formazione in aula con riferimento al D.Lgs. 231.  
Le società italiane che hanno adottato il Modello di organizzazione, gestione e controllo ai sensi 
del D.Lgs. 231/01 hanno erogato formazione ad hoc.  
Nel corso del 2017, 27 persone del Gruppo, principalmente nella Capogruppo, hanno ricevuto 
formazione su temi relativi alla lotta alla corruzione, attiva e passiva, e relative procedure. Di 
queste poco più della metà rientrano nella categoria management, il 44% negli impiegati e il 4% 
negli organi di governo.  
 
60 