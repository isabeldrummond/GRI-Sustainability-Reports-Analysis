 
 
3 ASPETTI RILEVANTI DI NATURA AMBIENTALE 
 
 
3.1 RISPETTO PER L'AMBIENTE E TEMI RILEVANTI PER IL GRUPPO FILA 
 
Il Gruppo F.I.L.A. è una realtà con presenza globale e attività produttiva nei suoi 19 stabilimenti 
in vari continenti. Gli aspetti legati allo svolgimento delle attività aziendali e alla produzione sono 
oggetto di analisi e rendicontazione nei paragrafi seguenti.  
La protezione dell'ambiente naturale nella conduzione e nello sviluppo delle proprie attività non 
deriva solo dal mero rispetto delle normative applicabili, ma è un valore centrale del Gruppo 
F.I.L.A. sancito dal Codice Etico, che prevede esplicitamente la tutela ambientale come un 
elemento fondamentale: 
TUTELA AMBIENTALE 
"La Società contribuisce alla diffusione ed alla sensibilizzazione sulle tematiche della tutela 
dell’ambiente, gestendo in modo eco-compatibile le attività ad essa affidate, nel rispetto delle 
normative nazionali vigenti, sia presso la propria sede che in ogni sito nel quale svolga la propria 
attività imprenditoriale. 
A tal fine la gestione operativa delle attività aziendali deve far riferimento, in tema di prevenzione 
e protezione ambientale, ai più adeguati criteri di salvaguardia dell’ambiente, smaltimento dei 
rifiuti ed efficienza energetica. 
Il responsabile preposto effettua il necessario coordinamento e controllo circa l’attuazione delle 
prescrizioni di legge, nazionale ed internazionale, in materia ambientale, edilizia, urbanistica, di 
inquinamento e smaltimento rifiuti, ecc. da parte delle Società del Gruppo." 
Le attività del Gruppo F.I.L.A. sono svolte in coerenza con il Precautionary approach introdotto 
dal Principio 15 della Dichiarazione di Rio delle Nazioni Unite. Tale principio sancisce che 
l'approccio precauzionale deve essere ampiamente applicato dalle organizzazioni in base alle loro 
capacità e che in caso di minacce di danno grave o irreversibile, la mancanza di piena certezza 
scientifica non deve essere utilizzata come motivo per rinviare misure efficaci in termini di costi 
per prevenire il degrado ambientale. 
Nel  2017  F.I.L.A.  ha  definito  e  diffuso  a  tutte  le  società  consolidate  la  propria  Politica 
Ambientale. Tale Policy si basa sul principio che le attività del Gruppo debbano avvenire nel 
rispetto del Codice Etico, con particolare riferimento alla protezione dell'ambiente e il rispetto 
delle norme applicabili. I principi generali enunciati dalla politica di Gruppo sono: 
(cid:120)  approccio preventivo per valutare gli impatti potenziali delle attività 
(cid:120)  contenimento degli impatti ambientali 
(cid:120)  miglioramento continuo 
(cid:120)  rispetto della legge 
(cid:120)  gestione responsabile della catena della fornitura 
(cid:120)  aumento della consapevolezza di tutto il personale. 
 
27 