 
3.5 CONSUMI IDRICI 
 
Con  il  termine  "risorse idriche"  si  fa  comunemente  riferimento a  tutte  le  varie  forme  di 
disponibilità dell'acqua, elemento indispensabile per la vita dell'uomo e dell'ecosistema.  
Nel processo produttivo del Gruppo F.I.L.A. l'acqua è utilizzata principalmente: 
(cid:120)  per la produzione di carte presso le cartiere di St Cuthberts in Gran Bretagna e di Canson 
in Francia; 
(cid:120)  per la produzione di pitture, tempere, colle, ecc. principalmente presso gli stabilimenti di 
Omyacolor in Francia, Grupo FILA-Dixon in Messico, Daler-Rowney in Inghilterra, 
Maimeri in Italia e F.I.L.A.Yixing in Cina, Doms Industries in India e in Canson Brasile; 
(cid:120)  per la produzione di paste per giocare principalmente presso gli stabilimenti di Rufina in 
Italia, Canson in Brasile, Gruppo Dixon in Messico. 
Tra i rischi principali legati alle proprie attività e in relazione all'impiego di acqua, il Gruppo ha 
identificato il consumo di acqua eccessivo nel processo produttivo. Per mitigare tale rischio sono 
state poste in essere azioni per migliorare la rilevazione dei consumi idrici e il monitoraggio nel 
tempo e il confronto tra situazioni comparabili anche tra diverse società del Gruppo.  
Nel corso del 2017, gli approvvigionamenti di acqua del Gruppo hanno interessato principalmente 
acque sotterranee, pari a oltre il 59% del totale delle acque prelevate e di superficie (circa il 32%), 
mentre i consumi di acque da forniture municipali (8%) e delle acque di scarico di altri operatori 
e acque riciclate sono contenute. In particolare, l’approvvigionamento di acque sotterranee 
avviene nelle società asiatiche del Gruppo F.I.L.A. (India e Cina) dove si fa ricorso in maniera 
importante al prelievo di risorse idriche dalle falde acquifere. Sempre in Asia è registrato un 
impiego di acque di scarico da altre organizzazioni e di acque riciclate, ancorché di dimensioni 
molto contenute. 
 
Prelievo di risorse idriche nel 2017 
  Metri cubi 
Acque di superficie  715.856 
Acque sotterranee (da falda acquifera)  909.418 
Acque piovane raccolte direttamente e immagazzinate   n.d. 
Acque da forniture municipali o da altri fornitori pubblici/privati  128.869 
Acque di scarico da altre organizzazioni o società  2.500 
Totale prelievi  1.756.643 
 
Le acque di superficie riguardano principalmente le acque fluviali prelevate da Canson Francia 
per la produzione della cartiera di Moulin du Roy. A valle del processo produttivo la cartiera 
esegue  un  trattamento  interno  tramite  depuratore  degli  effluenti  industriali  che  sono  poi 
convogliati nel medesimo corso d’acqua a valori di legge.  
Proprio in considerazione dell'importanza della gestione delle acque utilizzate nei processi 
produttivi, diverse sono le iniziative avviate nel tempo a livello locale. 
Le acque reflue prodotte dal Gruppo F.I.L.A. sono soggette a regolari interventi di monitoraggio 
interno ed esterno per garantire la conformità con i limiti prescritti. Nella maggior parte dei casi, 
 
36 