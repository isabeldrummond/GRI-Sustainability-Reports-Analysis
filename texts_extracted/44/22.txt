 
di Amministrazione effettua la supervisione strategica del Gruppo e ne verifica l'attuazione. 
L'Amministratore Delegato è incaricato della gestione aziendale e dell'attuazione degli indirizzi 
strategici. Il Collegio Sindacale svolge una funzione di controllo.  
L'attuale modello prevede la seguente struttura: 
 
  
 
In data 15 marzo 2016 F.I.L.A. S.p.A. ha aderito al Codice di Autodisciplina pubblicato sul sito 
di  Borsa  Italiana  e  ha  adottato  tutte  le  misure  e  i  presidi  volti  a  garantire  l’effettiva 
implementazione delle raccomandazioni ivi previste. Per maggiori dettagli relativi alla corporate 
governance si rimanda alla "Relazione sul governo societario e gli assetti proprietari 2017 ai 
sensi  dell’articolo  123-bis  del  d.  lgs.  58/1998"  disponibile  sul  sito  aziendale  al  link: 
http://www.filagroup.it/governance/.  
Né F.I.L.A. S.p.A. né le sue controllate sono soggette a disposizioni di legge non italiane che ne 
influenzano la struttura di corporate governance. 
La composizione degli organi di gestione e controllo in F.I.L.A. S.p.A. avviene nel rispetto delle 
norme di legge applicabili, come stabilito dallo Statuto e sulla base delle indicazioni contenute 
nel Codice di Autodisciplina di Borsa Italiana, anche con riferimento all'adeguata ripartizione tra 
i generi. 
Con riferimento all'organo di gestione, lo Statuto (art. 11) prevede disposizioni in materia di 
composizione, nomina, durata e sostituzione dei componenti del Consiglio di Amministrazione, 
sulla base delle indicazioni previste dalla legge e dalle altre disposizioni applicabili, anche in 
materia di equilibrio tra generi. La Società è amministrata da un Consiglio di Amministrazione, 
 
23 