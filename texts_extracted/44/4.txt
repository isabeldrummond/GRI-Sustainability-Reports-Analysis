 
La  presente  Dichiarazione  consolidata  di  carattere  Non  Finanziario  al  31  dicembre  2017 
costituisce un documento distinto dalla Relazione sulla Gestione, ma parte integrante della 
documentazione relativa al Bilancio 2017.  
Come previsto dal Decreto, le informazioni sono fornite nella logica del principio comply or 
explain (art. 3 Decreto). Pertanto, nel caso in cui non siano praticate politiche in uno o più degli 
ambiti  tematici  rilevanti,  nella  Dichiarazione  per  ciascuno  di  tali  ambiti  sono  fornite  le 
motivazioni di tale scelta. 
La Dichiarazione consolidata di carattere Non Finanziario è stata approvata dal Consiglio di 
Amministrazione il 21 marzo 2018. 
 
 
1.2 PROCESSO DI RENDICONTAZIONE E CONSOLIDAMENTO 
 
Nel processo di redazione della presente Dichiarazione sono stati coinvolti i responsabili di 
diverse funzioni aziendali del Gruppo, i Chief Executive Officer e i Chief Financial Officer delle 
società controllate, al fine di identificare gli aspetti materiali, i principali rischi, i progetti realizzati 
e gli indicatori di performance.  
La redazione della presente Dichiarazione è stata predisposta a cura di un Gruppo di lavoro 
dedicato a livello di Capogruppo, composto dal Consigliere Delegato, dal Dirigente Preposto 
all'Informativa Finanziaria, dal Group Reporting Manager, dal Responsabile della funzione 
Internal Audit e dall'ufficio Segreteria Societaria. A livello di Società Controllate i referenti nella 
maggior parte dei casi sono stati i Chief Executive Officer o loro delegati, che sottoscrivono una 
specifica attestazione a corredo dell'invio dei reporting package con cui sono raccolti dati e 
informazioni per la predisposizione della Dichiarazione 
Il processo di rendicontazione è partito dall'analisi di quanto richiesto dal Decreto e dagli 
indicatori ritenuti rilevanti previsti dagli Standards GRI 2016, in termini di applicabilità e 
rilevanza, così come meglio definito dall'analisi di materialità di cui al paragrafo 1.3 successivo. 
La Dichiarazione consolidata di carattere Non Finanziario del Gruppo FILA, oltre alla presente 
Nota Introduttiva e alla lettera del Presidente, tratta dei seguenti argomenti: 
(cid:120)  Identità e modello aziendale di business 
(cid:120)  Temi rilevanti di natura ambientale 
(cid:120)  Temi rilevanti relativi al personale 
(cid:120)  Temi rilevanti sociali e relativi alle comunità locali 
(cid:120)  Temi rilevanti relativi ai diritti umani 
(cid:120)  Temi rilevanti relativi alla lotta alla corruzione attiva e passiva. 
Trattandosi del primo esercizio di rendicontazione su temi di natura non finanziaria del Gruppo e 
in considerazione delle importanti operazioni straordinarie intervenute nel corso del 2016, la 
presente Dichiarazione non include dati comparativi, né considerazioni di dettaglio relative alla 
catena di fornitura, richieste dal Decreto. Gli Amministratori non ritengono tuttavia che questo 
possa avere un impatto rilevante sulla comprensione dell'andamento del Gruppo, dei suoi risultati, 
della sua situazione e dell'impatto delle sue politiche.  
 
5 