 
(cid:120)  prevedere specifici protocolli per la prevenzione dei reati rilevanti ai fini del D.Lgs. 
231/2001 
(cid:120)  individuare le modalità di gestione delle risorse finanziarie per la prevenzione dei reati 
rilevanti 
(cid:120)  prevedere  obblighi  di  informazione  all’organismo  deputato  al  controllo  sul 
funzionamento e l’osservanza dei modelli (Organismo di Vigilanza) 
(cid:120)  introdurre un sistema disciplinare interno idoneo a sanzionare il mancato rispetto delle 
misure indicate nel Modello. 
I criteri per la prevenzione della commissione di reati sono stati elaborati sulla base del c.d. rischio 
accettabile, da intendersi nella residuale “possibilità di commettere un illecito solo violando 
fraudolentemente un protocollo preventivo”. Il Modello ha l’obiettivo principale di rendere tutti 
i Destinatari pienamente consapevoli che l’attività di F.I.L.A. è ispirata all’osservanza rigorosa 
delle leggi e normative applicabili e che l’osservanza delle prescrizioni in esso previste è tesa ad 
evitare che le persone fisiche e le Società del Gruppo F.I.L.A. possano incorrere in responsabilità 
derivanti dalla commissione di reati. 
L’osservanza del Modello è obbligatoria e le eventuali violazioni dello stesso costituiscono 
inadempimento del mandato intercorrente con i componenti degli organi di amministrazione e di 
controllo e, per i dipendenti, violazione degli obblighi derivanti dal rapporto di lavoro e determina 
l’applicazione delle sanzioni previste nel Sistema Disciplinare. 
Salva l’applicazione in ogni caso del Codice Etico e delle policy e procedure di Gruppo, le Società 
Controllate non sono destinatarie dirette del Modello adottato da F.I.L.A. S.p.A., ma sono 
obbligate e sollecitate dalla Capogruppo ad adottare adeguati sistemi di gestione e controllo tesi 
ad  assicurare  la  legalità  e  correttezza  delle  rispettive  attività  e  conformità  alla  normativa 
applicabile.  Tuttavia  le  Società  Controllate  hanno  adottato  un  modello  di  organizzazione 
speculare a quello adottato dalla Capogruppo, in termini di funzioni, ruoli e riporti. 
Elemento essenziale del Modello è il Codice Etico, che riepiloga i principi generali cui deve essere 
inderogabilmente ispirata la condotta di tutti i componenti degli organi di amministrazione e 
controllo, dei dipendenti della Capogruppo F.I.L.A. S.p.A., nonché dei dipendenti delle Società 
Controllate e di tutti coloro che intrattengano rapporti contrattuali con la Società. Il Codice Etico 
del Gruppo FILA, disponibile sul sito aziendale www.filagroup.it, rappresenta il cuore e il punto 
di riferimento di tutte le politiche del Gruppo. 
Sull’aggiornamento e corretto funzionamento del Modello 231 vigila l’Organismo di Vigilanza 
(OdV), nominato dal Consiglio di Amministrazione e a cui riferisce in merito periodicamente. Il 
rispetto del Codice Etico e del Modello 231 sono monitorati attraverso una specifica procedura 
per la segnalazione di potenziali violazioni e da audit interni di compliance 231 rivolti a tutte le 
aree aziendali, anche su aspetti ambientali e di salute e sicurezza dei lavoratori.  
   
 
26 