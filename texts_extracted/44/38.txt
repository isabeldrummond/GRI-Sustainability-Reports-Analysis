 
Il Gruppo F.I.L.A. ha recentemente avviato un piano di certificazione ambientale dei propri 
stabilimenti produttivi. Al 31 dicembre 2017 soltanto Canson Francia possiede una certificazione 
del proprio Sistema di Gestione Ambientale in base allo Standard ISO 14001. 
Tra gli investimenti per la protezione dell’ambiente negli USA è in corso una bonifica sul terrendo 
di proprietà afferente a una pregressa attività produttiva svolta sul sito ante acquisizione da parte 
di F.I.L.A. S.p.A. 
 
3.6.3 Compliance alle normative ambientali   
Per  il  Gruppo  F.I.L.A.  la  compliance  alle  normative  applicabili,  incluse  quelle  di  natura 
ambientale, è un elemento imprescindibile.  
Il Gruppo F.I.L.A. ritiene che il sistema di controllo interno che mira ad assicurare il rispetto delle 
normative ambientali sia in grado di mitigare i possibili rischi di non conformità e di mancata e/o 
incompleta conoscenza delle normative e dei regolamenti applicabili in materia ambientale in 
ogni sito in cui opera il Gruppo. 
La razionalizzazione delle attività produttive avviene anche nell'ottica di garantire il rispetto della 
compliance alle normative ambientali e di ridurre gli impatti sull'ambiente delle operations del 
Gruppo. 
A livello di non compliance con le leggi e i regolamenti ambientali, nel corso del 2017, si è 
registrato soltanto un caso in Cina presso Dixon Kunshan, dove è stata irrogata una sanzione 
amministrativa di €13.000 per un vizio formale relativo a una mancata comunicazione inerente a 
un impianto di trattamento delle emissioni n atmosfera. 
 
3.6.4 Biodiversità 
La biodiversità, o diversità biologica, è la varietà degli esseri viventi che popolano la Terra e si 
misura  a  livello  di  geni,  specie,  popolazioni  ed  ecosistemi.  La  biodiversità  garantisce  la 
sopravvivenza della vita sulla Terra.  L'inquinamento, l'introduzione di specie aliene, la perdita e 
la frammentazione degli habitat e i cambiamenti climatici sono tra le cause principali della perdita 
di biodiversità, in quanto non solo possono alterare in modo irreversibile i delicati equilibri del 
nostro ecosistema, ma possono anche amplificare gli effetti di questo processo. 
Nessuno dei siti operativi del Gruppo F.I.L.A. si trova in aree protette o con alto valore in termini 
di biodiversità, o nelle immediate vicinanze. Pertanto non ci sono impatti significativi delle 
attività aziendali sulla biodiversità o su habitat protette.  
 
   
 
39 