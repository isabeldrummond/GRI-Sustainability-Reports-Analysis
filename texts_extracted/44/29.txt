 
Legname acquistato nel 2017 e certificazioni 
  di cui certificato  Tipo di 
Unità di misura  Ammontare 
(%)  certificazione 
Tronchi  Metri cubi  23.925  7%  FSC 
Tavolette   Metri cubi  25.634  55%  FSC 
Assi   Metri cubi  18.182  100%  PEFC 
Totale    67.741     
 
In particolare, i legnami sono acquistati in Centro/Sud America, dove sono utilizzati negli 
stabilimenti produttivi in Messico a Tultitlán e Oaxaca, e in Asia, per gli impianti di Kunshan in 
Cina e in India (Gujarat e Jammu).  
Nell'ottica di ottimizzazione degli acquisti e di sinergie tra società del Gruppo, una parte del legno 
lavorata negli stabilimenti produttivi è ceduta alle altre società del Gruppo che hanno linee di 
produzione di matite (ad esempio in Lyra Germania per lo stabilimento di Norimberga).  
Il recupero del legno è una prassi consolidata per il Gruppo F.I.L.A. e, nello specifico, molte fasi 
della  produzione  delle  tavolette  prevedono  il  riutilizzo  degli  scarti  di  legno  nel  processo 
produttivo per la fabbricazione di prodotti attraverso la tecnica del c.d. “finger joint”, grazie alla 
quale sono recuperati scarti di legname e create linee di matite environmental friendly (ad esempio 
la Ticonderoga Envirostik).  
Dagli scarti del legno derivanti dalla linea di produzione delle tavolette nello stabilimento di 
Oaxaca in Messico sono prodotte le cornici per i canvas, poi assemblate nello stabilimento di 
Brideshore in Repubblica Dominicana. 
Il Gruppo F.I.L.A. ha effettuato un importante investimento in una piantagione di pioppi per un 
totale di circa 250 mila alberi a Xinjiang, nel Nord-Ovest della Cina, con l’obiettivo di garantire 
in  futuro  almeno  in  parte  l’utilizzo  di  legno  proveniente  da  proprie  foreste  rinnovabili. 
L’investimento si prevede possa andare a regime, con l’utilizzo del primo ciclo di alberi, a partire 
dal  2019/2020.  Si  prevede  che  a  regime  la  piantagione  possa  produrre  il  40%  degli 
approvvigionamenti necessari per la produzione dello stabilimento cinese, ossia il 15% degli 
approvvigionamenti  totali  del  Gruppo  F.I.L.A.,  riducendo  al  contempo  l’esposizione  alla 
volatilità dei costi della materia prima e migliorando l’eco-sostenibilità della sua produzione. Il 
progetto prevede un progressivo taglio con successiva piantumazione di nuovi alberi per almeno 
5 cicli. 
In tutti gli stabilimenti di lavorazione del legno sono presenti sistemi di aspirazione dei trucioli e 
della polvere che sono poi destinati a usi diversi. 
Tra le tecniche di riutilizzo degli scarti di legno è apprezzabile citare l’impianto di Lyra a 
Norimberga di separazione della polvere di legno dalle impurità che, dopo essere pressata e 
compattata, è rivenduta a terze parti per diverse applicazioni tra cui la produzione di parquet. Nel 
2017, tale processo ha permesso di riutilizzare 77,5 tonnellate di polvere di legno da processo.  
Anche lo stabilimento di Oaxaca in Messico utilizza la corteccia dei tronchi e la polvere di legno 
come combustibile per la produzione di calore attraverso due impianti di proprietà. La produzione 
media annua di energia da questa fonte è pari a circa 95 milioni di MJ. 
 
30 