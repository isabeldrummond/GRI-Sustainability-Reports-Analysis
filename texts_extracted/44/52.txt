 
Nel corso del periodo di rendicontazione non ci sono stati casi significativi di non conformità in 
materia di temi di salute e sicurezza, di informazioni di prodotto, di etichettatura e di marketing. 
 
 
5.3 RELAZIONI CON I FORNITORI 
 
Il Gruppo sviluppa con i propri fornitori rapporti improntati a lealtà, correttezza, trasparenza e 
parità di trattamento. 
Il business model del Gruppo F.I.L.A. prevede la verticalizzazione delle attività produttive che 
comporta un alto grado di interscambi intragruppo. 
Con riferimento alle proprie attività il Gruppo ha identificato come principali rischi legati alle 
relazioni  con  i  propri  fornitori  il  rischio  di  interruzione  delle  forniture,  di  un  aumento 
indiscriminato dei prezzi o di fornitura di materiali non rispondenti agli standard qualitativi 
definiti o non conformi con la normativa. 
Per mitigare tali rischi, la Società ha adottato una politica di diversificazione delle fonti di 
approvvigionamento che prevede per ogni materiale di acquisto l’approvvigionamento principale 
presso un fornitore di riferimento, ma con almeno un fornitore alternativo al quale rivolgersi in 
caso di necessità, nonché un piano di controlli in entrata sui materiali di acquisto stessi. 
La selezione dei fornitori avviene considerando i requisiti tecnici, qualitativi e quantitativi, dei 
prodotti di acquisto così come richiesti, la reputazione e la solidità organizzativa della controparte 
(inclusa la capacità di rispettare il piano di approvvigionamento per non creare ritardi nel piano 
di produzione), nonché la ricerca del miglior rapporto qualità - prezzo. I fornitori sono selezionati 
sulla base di oggettive valutazioni di qualità, prezzo, servizio e capacità di garantire adeguata 
assistenza e in ogni caso nel miglior interesse del Gruppo F.I.L.A. In aggiunta, ove possibile, la 
scelta di fornitori privilegia quelli che dimostrano una particolare attenzione alle condizioni di 
lavoro dei propri dipendenti, agli impatti sulla comunità locale di riferimento e sull’ambiente 
naturale dove operano. 
Per quanto riguarda i fornitori del Gruppo, non solo quelli di legno, nel corso del 2017 sono censiti 
oltre 3.200 fornitori totali [3.216 per l'esattezza]. Al momento i criteri ambientali e sociali non 
sono integrati nel processo di selezione dei fornitori. 
Nel periodo in esame non sono state riportate situazioni che abbiano generato impatti negativi 
sulla catena di fornitura. 
 
 
5.4 TUTELA DELLE DIVERSITÀ 
 
L'approccio del Gruppo F.I.L.A .nelle relazioni con i propri stakeholder è improntato sul rispetto 
della dignità di ciascuno, delle diversità culturali, etniche, di genere, sulla correttezza e sulla 
lealtà, come anche sancito dal Codice Etico aziendale. Data la propria presenza nei vari continenti, 
le attività del Gruppo hanno interazioni e impatti con comunità locali, anche caratterizzate da 
minoranze etniche o culturali.  
 
53 