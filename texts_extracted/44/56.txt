 
6 ASPETTI RILEVANTI DI NATURA SOCIALE  
 
 
6.1 RISPETTO DEI DIRITTI UMANI 
 
Il rispetto dei diritti umani è essenziale per la sostenibilità nel lungo periodo del Gruppo e delle 
comunità in cui opera. Le nostre attività sono basate sul rispetto dei diritti umani intesi come 
valore non negoziabile e fondamentale. 
Dall'analisi di materialità e dal processo di raccolta di dati e informazioni di carattere non 
finanziario i temi materiali legati ai diritti umani rilevanti per il Gruppo F.I.L.A. sono i seguenti: 
(cid:120)  rispetto dei diritti umani  
(cid:120)  libertà di associazione e contrattazione collettiva. 
I temi relativi all'antidiscriminazione e tutela e valorizzazione delle diversità sono trattati nel 
paragrafo 5.4 per quanto riguarda le relazioni con gli stakeholder esterni al Gruppo, nel paragrafo 
2.4.1 per quanto riguarda gli organi di governo aziendale e nel paragrafo 4.2 per quanto riguarda 
il personale. 
Il Gruppo nella Politica sui Diritti Umani e Pratiche di Lavoro, emessa nel corso del 2017, ricorda 
l'importanza del rispetto dei diritti umani e il proprio impegno affinché tutti siano trattati con 
dignità  e  rispetto.  I  principi  fondamentali  richiamati  sono  il  rispetto  dei  diritti  umani,  la 
valorizzazione della diversità, la non discriminazione, le condizioni di lavoro adeguate, la 
condanna a forme di lavoro forzato o traffico di esseri umani, il rispetto degli orari di lavoro e dei 
livelli di retribuzione e relativi benefit, la sicurezza e la salubrità dei luoghi di lavoro, la libertà di 
associazione e di contrattazione collettiva, il rispetto della privacy e la correttezza dei rapporti 
con le comunità locali e gli stakeholder. 
Inoltre, anche la Politica sulla Corporate Social Responsibility sottolinea come siano da evitare e 
bandire il lavoro forzato o minorile, oltre a richiamare tra l'altro il rispetto delle condizioni di 
lavoro e salariali e il divieto di porre in essere atteggiamenti discriminatori. 
Con riferimento a questo ambito i principali rischi identificati dal Gruppo sono relativi a 
situazione di lavoro forzato, lavoro minorile (secondo le norme applicabili localmente), il 
verificarsi di atteggiamenti discriminatori (di genere, orientamento sessuale, religioso, politico, 
...) o di molestie sessuali. 
Nel corso del 2017 è stato valutato che non ci sono state attività del Gruppo (operations) o rapporti 
con fornitori con elevato rischio di incidenti di lavoro forzato o a rischio significativo di casi di 
lavoro minorile. 
Nel periodo non sono stati riportati casi legati a fatti di discriminazione, molestie, lavoro infantile 
a livello di Gruppo. 
Nel 2017 il Gruppo F.I.L.A. non ha effettuato business combination, né investimenti significativi, 
né sottoscritto accordi che prevedano clausole in tema di rispetto dei diritti umani. 
 
 
 
57 