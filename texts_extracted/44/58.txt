 
7 ASPETTI RILEVANTI RELATIVI ALLA LOTTA ALLA 
CORRUZIONE ATTIVA E PASSIVA 
 
7.1 TEMI RILEVANTI RELATIVI ALLA LOTTA ALLA CORRUZIONE 
 
La corruzione è un fenomeno ampiamente diffuso, in misura più o meno estesa, in molti paesi del 
mondo. La corruzione attiva è il reato di chi induce, con promesse, denaro o altri vantaggi, un 
altro soggetto a venir meno ai propri doveri. La corruzione passiva è il reato di chi accetta 
promesse, denaro o altri vantaggi che non gli sono dovuti per compiere o per non compiere i 
propri doveri. 
Il Gruppo F.I.L.A. basa le proprie attività sul rispetto dei valori definiti nel proprio Codice Etico, 
nel presupposto che il business non possa prescindere dall'etica negli affari. Il contrasto alla 
corruzione attiva e passiva è elemento essenziale per la sostenibilità nel lungo periodo del Gruppo 
e delle comunità in cui opera. Le nostre attività sono basate sul rispetto dei diritti umani intesi 
come valore non negoziabile e fondamentale.  
Dall'analisi di materialità e dal processo di raccolta di dati e informazioni di carattere non 
finanziario il tema materiale relativo alla prevenzione della corruzione rilevanti per il Gruppo 
F.I.L.A. riguarda le misure per la lotta alla corruzione attiva e passiva. 
 
 
7.2 MISURE PER LA LOTTA ALLA CORRUZIONE ATTIVA E PASSIVA 
 
Il rispetto della legge e dei valori definiti nel proprio Codice Etico, inclusa la correttezza nelle 
relazioni d'affari e la lotta alla corruzione, sono elementi fondanti del modo di operare del Gruppo. 
In  particolare  nel  Codice  Etico  si  fa  esplicito  riferimento  ai  rapporti  con  la  Pubblica 
Amministrazione e alle relazioni con Autorità Ispettive e di Vigilanza. In particolare: 
3. Rapporti con la Pubblica Amministrazione (P.A.) 
“I rapporti della Società e del Gruppo FILA, in Italia o in altri Paesi, con pubblici ufficiali, 
incaricati di pubblico servizio, impiegati pubblici e concessionari di pubblici servizi, sono 
improntati ai principi di legittimità, trasparenza, lealtà e correttezza. La gestione di rapporti, di 
qualsiasi genere, con la P.A. e/o quelli aventi carattere pubblicistico sono riservati alle funzioni 
aziendali a ciò preposte e autorizzate. 
Nella gestione e nei rapporti con la P.A. sono vietati, a tutti coloro che agiscono in nome e/o per 
conto della Società, favoreggiamenti, pressioni, o altri comportamenti finalizzati a beneficiare di 
provvedimenti favorevoli o altre decisioni utili per la Società in modo illecito e contrario ai 
principi del presente Codice. 
I Destinatari del Codice non sono autorizzati ad offrire, accettare o promettere a chiunque 
(pubblico o privato), per sé o per altri, alcuna forma di dono, compenso, utilità o servizio, di 
qualsiasi natura, anche non avente carattere economico, rivolti ad influenzare o, comunque, a 
realizzare trattamenti di favore nel corso dello svolgimento delle proprie mansioni. Gli atti di 
 
59 