 
Tutti i prodotti classificati come giocattoli del Gruppo F.I.L.A. e venduti sul mercato europeo 
sono compliant alla relativa normativa e hanno il marchio di conformità "CE".  
Per poter essere immessi sul mercato statunitense tutti i prodotti devono inoltre soddisfare i 
requisiti indicati nel CPSA (Consumer Product Safety Act), in particolare quelli relativi alla 
presenza di piombo totale (inferiore a 100 ppm) e di ftalati. 
L’apposizione dell’AP-Seal sul prodotto prevede un Toxicological Risk Assessment completo di 
valutazione della formula, documentazione componenti e analisi specifiche sui requisiti CPSA da 
parte della Duke University. 
Per altri mercati generalmente si fa riferimento alle eventuali richieste specifiche provenienti dai 
distributori locali, che si aggiungono a quelle delle normative europee. Un utile strumento di 
riferimento è il sito dell'International Council of Toy Industries in cui sono indicati, nazione per 
nazione, gli standard in vigore nel settore giocattoli e gli Enti preposti per le certificazioni 
http://www.toy-icti.org/info/toysafetystandards.html. 
Prodotti classificati come “giocattoli cosmetici” 
Alcuni prodotti del Gruppo F.I.L.A. sono classificati come “giocattoli cosmetici”, per cui, oltre 
alla normativa giocattolo, per questi articoli si applica anche il Regolamento 1223/2009/CE 
(Direttiva Cosmetici). Tale direttiva prevede che sia eseguita una valutazione della sicurezza del 
prodotto in termini tossicologici, e che per la produzione siano rispettate le Norme di Buona 
Fabbricazione o Good Manufacturing Practices (GMP), stabilite nella UNI EN ISO 22716:2008 
per i prodotti cosmetici. 
Altri aspetti relativi alla sicurezza dei prodotti 
La sicurezza dei prodotti del Gruppo che non sono classificati come giocattoli o cosmetici è 
garantita dalla conformità alle normative che riguardano in generale gli articoli o le miscele 
immessi sul mercato (ossia il Regolamento 1907/2006 REACH, il Regolamento 1272/2008 CLP 
e il Regolamento 528/2012 BPR). 
La  sicurezza  dei  prodotti  è  garantita  anche  da  accorgimenti  progettuali  e  produttivi  che 
permettono di limitare il rischio per il consumatore anche sui prodotti per i quali non si applicano 
le normative specifiche, nonché dall’applicazione da parte di F.I.L.A. S.p.A. e del Gruppo della 
British Standard 7272, normativa non armonizzata e quindi non cogente. 
Infine, la sicurezza dei prodotti passa anche attraverso la corretta e puntuale identificazione dei 
pericoli, sia per rispettare le norme applicabili che per informare correttamente il consumatore. 
Gestione dei temi di sicurezza dei prodotti  
La sicurezza dei prodotti è un elemento fondamentale per il Gruppo F.I.L.A. e, pertanto, sono 
svolte delle valutazioni continue al fine di identificare eventuali carenze o punti di miglioramento, 
un'analisi non solo delle leggi e regolamenti applicabili, ma anche dei codici di natura volontaria 
riferiti alla product safety, oltre a un monitoraggio degli incidenti legati a temi di sicurezza dei 
prodotti. 
I requisiti di etichettatura dei prodotti del Gruppo F.I.L.A. interessano vari aspetti, tra cui gli 
approvvigionamenti delle componenti, il contenuto, con particolare riferimento alle sostanze che 
possono produrre impatti sull'ambiente e/o sulle collettività, l'impiego in sicurezza e i requisiti di 
smaltimento una volta terminato l'utilizzo. 
Nel corso del 2017 non sono stati effettuati interventi per rivedere le composizioni dei prodotti in 
conseguenza di non conformità derivanti dal mercato o da controlli di autorità esterne.  
 
52 