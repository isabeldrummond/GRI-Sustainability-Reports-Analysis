 
Il processo di rendicontazione è strutturato principalmente su un sistema di raccolta di dati e 
informazioni basato su un apposito reporting package sviluppato tramite l’applicazione Tagetik, 
utilizzata dal Gruppo anche per il reporting finanziario. Specifiche istruzioni aiutano a rendere 
più accurato, coerente e omogeneo il processo di raccolta. Le informazioni che non sono gestite 
da Tagetik sono state rilevate attraverso il coinvolgimento diretto degli interlocutori del Gruppo 
F.I.L.A. conducendo interviste e utilizzando, ove utile, dei questionari.  
Le informazioni sono presentate per area geografica, in coerenza con la reportistica di natura 
finanziaria.  
 
 
1.3 ANALISI DI MATERIALITÀ  
 
La rendicontazione non finanziaria si basa sul principio generale per il quale le informazioni da 
fornire sono definite in base a un’analisi di materialità che identifica i temi rilevanti in relazione 
al profilo di business, alle strategie, ai rischi, alle aspettative degli stakeholder, al contesto in cui 
opera il Gruppo, ecc. Inoltre tale analisi di materialità è stata svolta in base dei risultati di un risk 
assessment di Gruppo e all'analisi degli specifici temi menzionati dal Decreto. 
Pertanto, per ciascuna società rientrante nel perimetro di consolidamento al 31 dicembre 2017 e 
per  ciascun  indicatore  richiesto  dalla  metodologia  di  rendicontazione  adottata  sono  stati 
individuati i relativi livelli di rischio in termini di completezza e di qualità delle informazioni.  
La metodologia di raccolta dei dati è stata impostata in base alla natura delle diverse società del 
Gruppo  e  delle  loro  attività  principali  (es.  produttiva,  distributiva,  holding,  ecc.).  Proprio 
dall'analisi delle caratteristiche e delle attività di ciascuna società (consistenza del personale, area 
geografica, lavorazioni svolte, ecc.) è stata valutata la rilevanza degli aspetti richiesti dal Decreto 
e, di conseguenza, sono stati individuati gli indicatori che meglio consentono di misurare tali 
aspetti, facendo riferimento a standard internazionali quali i GRI Standards 2016. 
L'elenco dei temi materiali è sintetizzato nella tabella seguente:  
 
Ambito del Decreto   Tema materiale 
Ambiente  Utilizzo di materie prime  
Consumo di risorse energetiche 
Emissioni in atmosfera 
Consumi idrici 
Personale  Pari opportunità 
Salute e sicurezza nei luoghi di lavoro 
Sociale /   Qualità e sicurezza dei prodotti 
Comunità locali  Relazioni con i fornitori 
Tutela delle diversità 
Diritti umani  Rispetto dei diritti umani 
 
6 