Gruppo Italiaonline   Dichiarazione consolidata di carattere non finanziario 2017 
   
 
disciplina più in dettaglio il sistema di segnalazione e dei relativi controlli. Nel corso del 2017 la 
Società  ha  adottato,  al  riguardo,  una  piattaforma  di  whistleblowing  che  consente  a  tutti  i 
dipendenti e collaboratori di segnalare, anche in forma anonima, eventuali violazioni del modello 
organizzativo e comportamenti contrari e in contrasto con il Codice Etico aziendale oltre a 
comportamenti ritenuti, invece, meritori. Questa piattaforma consente il dialogo con il segnalante, 
tutelandone sempre l’anonimato, e la conseguente raccolta delle informazioni necessarie ad una 
corretta gestione della segnalazione da parte della Direzione Internal Audit e Compliance. La 
piattaforma integra le apposite caselle di posta elettronica per le segnalazioni rivolte agli OdV di 
Italiaonline S.p.A. e delle altre società del Gruppo. 
 
Le politiche anti-corruzione 
 
Al fine di prevenire il verificarsi di qualsiasi episodio che possa costituire un rischio per la 
commissione di reati di corruzione, Italiaonline S.p.A., come menzionato in precedenza, ha 
approvato il nuovo Codice Etico e le Linee Guida 231 che definiscono principi e presidi anti-
corruzione diffusi a tutto il personale dipendente e agli agenti e pubblicati sul sito web della 
Società.  Tali  principi  sono  altresì  contemplati  all’interno  delle  Parti  Speciali  del  Modello 
Organizzativo 231 (approvato, come anzidetto, dal Consiglio di Amministrazione della Società in 
data 20 febbraio 2018) che prevedono specifici protocolli di controllo (sistema di deleghe e 
procure, definizione di ruoli e responsabilità, segregazione funzionale e tracciabilità degli atti) volti 
a prevenire qualsiasi forma di corruzione. 
Così come descritto dal Codice Etico, il Gruppo bandisce ogni forma di corruzione senza alcuna 
eccezione in tutte le sue attività e in qualsiasi paese. Questo principio si applica sia nei rapporti 
con soggetti privati sia nelle relazioni con la Pubblica Amministrazione e con pubblici ufficiali o 
persone incaricate di pubblico servizio. 
La Società ha inoltre adottato una serie di procedure specifiche che disciplinano i processi a 
rischio correlati alla corruzione in senso ampio, anche quando non si configurino come reati, come 
la gestione delle hospitality, del conflitto d'interesse, l’obbligo di disclosure delle partecipazioni 
fiduciarie nei fornitori, le sponsorizzazioni, le spese di rappresentanza e l’omaggistica. 
Si precisa che, all’occorrenza, la Società può svolgere attività di audit specifici anti-corruzione. 
Per quanto riguarda le società controllate, la gestione dei rischi specifici è demandata all’effettiva 
attuazione dei rispettivi modelli organizzativi 231 da parte delle controllate stesse e dei rispettivi 
OdV. Su alcuni processi è prevista un’attività di service da parte di Italiaonline S.p.A. verso una 
o più controllate, come nel caso delle DLS rispetto al processo di selezione ed assunzione del 
personale dipendente o al processo acquisti. 
 
Anche al fine di rafforzare i presidi anti-corruzione, Italiaonline si adopera allo scopo di diffondere 
il proprio Codice Etico e le c.d. “Linee Guida 231” all’interno della Società e di organizzare attività 
di formazione specifica riguardo il D.Lgs. 231/2001. In linea con quanto indicato, Italiaonline 
provvede periodicamente alla formazione sia del personale dipendente sia degli agenti. 
A tal fine, si segnala che nel corso del 2017 è stato svolto un corso in aula della durata di due ore 
che ha interessato 41 dipendenti (denominati “referenti 231”). Inoltre, a dicembre 2017, è stato 
avviato anche un corso on-line rivolto a tutti i dipendenti ed agenti, seguito da un test sulle 
conoscenze acquisite in ambito 231, che sarà attivo per tutto il corso del 2018. Dai dati aggiornati 
a dicembre 2017, il corso in questione è stato svolto da 126 dipendenti e 45 agenti. 
Infine, Italiaonline S.p.A. ha anche diffuso norme comportamentali per agenti e procacciatori 
d'affari che lavorano per il Gruppo e, infine, ha avviato attività di audit specifiche anti-corruzione 
secondo opportunità. 
 
  25 