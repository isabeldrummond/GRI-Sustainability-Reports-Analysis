Gruppo Italiaonline   Dichiarazione consolidata di carattere non finanziario 2017 
   
 
Il video, della durata di 30 secondi, è andato in onda in TV da domenica 24 settembre e fino al 2 
dicembre sul circuito Discovery (Nove, DMAX, Focus, Giallo e Real Time), con un’importante 
quota in prime time per colpire il target PMI e, a partire da lunedì 25 settembre, è stato pianificato 
anche sulle property web di Italiaonline. La campagna, oltre alla tv e al web, ha previsto anche 
una declinazione radio, e una articolata presenza sui canali social. 
 
Progetti “Coding” e “Donando si impara” 
Come prima internet company del Paese, il sostegno alle nuove tecnologie e alla formazione dei 
giovani  nativi  digitali  è  una  missione  centrale  e  strategica:  in  particolare  il  percorso  di 
collaborazione con il mondo della scuola è stato inaugurato nel 2014, con ‘Regali di classe’, un 
felice rapporto con gli istituti secondari, allestendo le aule di informatica di 3 licei nelle città delle 
sedi  storiche  dell’azienda:  Milano,  Pisa  e  Roma.  L’anno  successivo  si  è  proseguito  con 
‘Operazione in codice Babbo Natale’, finanziando corsi di coding negli stessi licei, a cui ne è stato 
aggiunto uno su Torino.  
Nel 2017 sono state perfezionate le donazioni di Italiaonline, attivate a fine 2016, a tre licei delle 
zone del Centro Italia maggiormente colpite dal terremoto dello scorso anno, con particolare 
attenzione alle zone dell’epicentro. Il progetto, dal titolo “Donando si impara”, ha lo scopo di 
aiutare le comunità locali a ripartire dalla loro risorsa più importante: i giovani. Accompagnandoli, 
attraverso l’informatica, in un iter di apprendimento che non può non tenere conto del coding, 
strumento fondamentale per l’evoluzione futura del loro percorso lavorativo. 
Tra gli istituti che si sono maggiormente distinti in quelle aree, sono stati individuati il liceo 
scientifico dell’Istituto omnicomprensivo di Amatrice, il liceo scientifico Sansi-Leonardi-Volta di 
Spoleto, il liceo scientifico Antonio Orsini di Ascoli Piceno. Agli ultimi due verranno donate aule 
informatiche (PC portatili e tablet) e al liceo di Amatrice corsi di coding. 
 
Italiaonline e la sua presenza sul territorio nazionale 
 
Il forte legame tra PagineGialle e le imprese italiane 
Nei primi mesi del 2017 PagineGialle ha celebrato i primi 50 anni di vita degli elenchi telefonici 
con la produzione di 50 copertine che raccontano altrettante storie di protagonisti del mondo 
delle Piccole e Medie Imprese con l’obiettivo di rendere gli elenchi ancora più vicini agli utenti 
e per valorizzare il tessuto economico delle varie comunità territoriali. 
Ogni copertina racconta la storia di piccoli imprenditori, artigiani, negozianti, sia clienti storici 
di PagineGialle che “new entry”, ognuno dei quali rivela all’interno del volume tutto ciò che sta 
dietro la propria attività e come si lavora per raggiungere e mantenere l’eccellenza. Dalla 
ristorazione all’audiovisivo, dall’artigianato di precisione allo studio professionale all’officina, 
questi e altri ancora i testimonial autentici dell’edizione speciale per il cinquantenario. 
La  distribuzione  dei  volumi,  in  carta  riciclata,  è  iniziata  su  Torino  e  su  Milano  e, 
successivamente è proseguita secondo il consueto piano di distribuzione degli elenchi in tutta 
Italia, una macchina di diffusione complessa che si snoda lungo tutto l’anno per le oltre cento 
province dello Stivale e nelle Isole. 
Così  come  PagineGialle  ha  cambiato  la  propria  immagine  per  il  cinquantenario, 
PagineBianche, nell’edizione 2017 dell’elenco telefonico degli italiani, in distribuzione con 
PagineGialle  e  Tuttocittà,  è  stata  rinnovata  grazie  alla  collaborazione  con  un  giovane 
illustratore e instagramer, Luciano Cina, che ha reinterpretato, in chiave contemporanea, le 
immagini delle città italiane e dei monumenti che da anni caratterizzano le copertine dei volumi 
di PagineBianche. Il progetto si è completato con la realizzazione di 40 copertine, destinate a 
capoluoghi di regione e altre aree importanti dal punto di vista commerciale. 
 
  63 