Gruppo Italiaonline   Dichiarazione consolidata di carattere non finanziario 2017 
   
 
Tutela dell’utente e sicurezza dei contenuti 
 
Nell’ambito della produzione pubblicitaria e delle pubblicazioni editoriali dei magazine tematici del 
Gruppo, Italiaonline si impegna a garantire che i contenuti e le fonti proposte all’interno dei propri 
prodotti siano conformi alle normative e sicure per i propri clienti ed utenti. 
In particolare, con l’implementazione di un efficiente sistema di regole e controlli, Italiaonline si 
tutela dalla possibilità di divulgare notizie false (fake news) o messaggi e contenuti schierati 
ideologicamente, a carattere razzista, violenti, volgari, offensivi e sessisti. Il Gruppo è attento 
inoltre a non trasmettere contenuti che abbiano riferimenti diretti a comportamenti e attività illegali 
quali la pedofilia, pornografia, gioco d'azzardo, download illegale di contenuti e consumo di 
droghe e si impegna a non divulgare mai notizie che possano indurre ansia e depressione nelle 
persone o che generino una turbativa dell’ordine pubblico. 
La Società ha attuato un sistema che assicura la pubblicazione di materiale conforme al diritto 
d’autore e alla normativa sul copyright e per cui viene garantita la conformità dei contenuti e la 
sicurezza delle fonti. Nell’ambito della pubblicazioni editoriali dei magazine tematici del Gruppo, 
Italiaonline S.p.A. adotta una linea editoriale che offre un servizio d’informazione utile, affidabile, 
rilevante e dotato di toni neutri e positivi, limitandosi a pubblicare contenuti d’informazione, 
attualità, intrattenimento, tutorial, curiosità e storie “feel-good”. 
Ugualmente, per quanto riguarda le creazioni dei banner grafici e la pubblicazione di “post” sui 
social network (es. Facebook) questi sono a cura della redazione di Moqu Adv S.r.l.. In generale, 
tutte le creatività sono realizzate nel rispetto delle policy di Google e di Facebook che non 
accettano immagini, testi ed in genere pubblicità con contenuti ad impatto negativo e che più in 
generale possano intendersi discriminatori per orientamento sessuale, politico o che incitino alla 
violenza. 
 
Per agevolare la minimizzazione dei rischi relativi alla conformità e sicurezza dei contenuti dei 
propri servizi e prodotti, la Società si avvale di piattaforme software di terze parti accreditate 
presso  il  Media  Resource  Council  (MRC).  Questi  strumenti  permettono  l'analisi  semantica 
automatica dei contenuti di ogni singola pagina proposta e ne segnalano il relativo livello di rischio 
e di brand safety. Qualora in alcuni momenti questi software non dovessero garantire una 
copertura totale dai suddetti rischi, Italiaonline S.p.A. ha costituito una casella di posta elettronica 
pubblica dedicata e un sistema web di Customer Care per raccogliere eventuali segnalazioni in 
materia da parte dei propri stakeholder (utenti, fornitori, clienti). 
Italiaonline S.p.A. ha il pieno controllo su tutta la filiera produttiva che si origina dalla definizione 
del piano editoriale e termina con la pubblicazione online dei propri prodotti e servizi. 
I contenuti così detti “Premium”, sono prodotti e/o curati sia dal team editoriale interno all’azienda 
sia da partner commerciali che sono accreditati, certificati e riconosciuti.  
In particolare, i partner con cui lavora Italiaonline S.p.A. sono per la maggior parte testate 
giornalistiche registrate (a titolo esemplificativo, ma non esaustivo, AskaNews e Ansa per le 
notizie e Teleborsa per informazioni connesse al mondo dell'economica e della finanza) e realtà 
editoriali  affermate  e  di  lunga  e  comprovata  esperienza  nei  settori  di  riferimento  (a  titolo 
esemplificativo, ma non esaustivo, NewMediaCompany, Sportal per l'informazione sportiva e 
ZoomIn, per il video entertainment). 
 
A titolo di esempio, la strutturazione del nuovo portale SuperEva rappresenta un messaggio 
significativo rispetto alla volontà del Gruppo di mettere gli interessi e la sensibilità del pubblico al 
centro delle proprie scelte editoriali. In particolare, il progetto del nuovo portale SuperEva si ispira 
a ciò che fanno negli Usa marchi come Buzzfeed e testate prestigiose come Forbes, ma è basato 
 
  53 