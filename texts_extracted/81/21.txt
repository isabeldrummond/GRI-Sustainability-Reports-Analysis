Gruppo Italiaonline   Dichiarazione consolidata di carattere non finanziario 2017 
   
 
Il processo di nomina e selezione dei Comitati 
 
La nomina a membri e presidenti dei Comitati istituti all’interno del Consiglio di Amministrazione 
avviene sulla base di delibere assunte da parte del Consiglio. La determinazioni in merito al 
numero e ruolo dei Comitati, la selezione dei membri, le nomine e l’attribuzione delle relative 
funzioni avvengono in conformità ai principi e criteri applicativi sanciti all’interno del Codice di 
Autodisciplina. 
 
Il processo di nomina e sostituzione del Collegio Sindacale 
 
La nomina e la sostituzione dei membri del Collegio Sindacale sono disciplinate dall’art. 22 dello 
Statuto sociale, da ultimo modificato dall’Assemblea Straordinaria della Società del 12 giugno 
2012. La nomina nello specifico avviene sulla base di liste presentate dagli azionisti, fatta salva 
l’applicazione  di  diverse  ed  ulteriori  disposizioni  previste  da  inderogabili  norme  di  legge o 
regolamentari. 
Le liste che presentano un numero di candidati pari o superiore a tre, e concorrono per la nomina 
della maggioranza dei componenti del Collegio Sindacale, devono includere, nella sezione dei 
candidati alla carica di sindaco effettivo, candidati di genere diverso nelle prime due posizioni 
della lista, secondo quanto specificato nell'avviso di convocazione dell’Assemblea, ai fini del 
rispetto della normativa vigente in materia di equilibrio tra i generi. Qualora la sezione dei sindaci 
supplenti di dette liste indichi due candidati, essi devono appartenere a generi diversi. 
Inoltre, tutti i sindaci devono essere iscritti nel Registro dei Revisori Legali di cui al capo III del 
D.Lgs. 27 gennaio 2010 n. 39 ed avere esercitato l’attività di revisione legale dei conti per un 
periodo non inferiore a tre anni. È necessario segnalare che ogni candidato può presentarsi in 
una sola lista a pena di ineleggibilità. 
Non possono essere inseriti nelle liste candidati che non siano in possesso dei requisiti di 
onorabilità e professionalità stabiliti dalla normativa applicabile e i sindaci uscenti sono rieleggibili. 
Unitamente a ciascuna lista sono depositati i curricula professionali dei soggetti designati e le 
dichiarazioni con le quali i singoli candidati accettano la candidatura e attestano, sotto la propria 
responsabilità, l’inesistenza di cause di ineleggibilità e di incompatibilità, nonché la sussistenza 
dei requisiti normativamente e statutariamente prescritti per le rispettive cariche. 
In caso di sostituzione di un sindaco, subentra il supplente appartenente alla medesima lista di 
quello cessato. Se tale sostituzione non consente il rispetto della normativa vigente in materia di 
equilibrio tra i generi, il secondo sindaco supplente, se presente, appartenente al genere meno 
rappresentato ed eletto dalla lista del candidato sostituito sarà il sostituto. Qualora l’applicazione 
delle procedure di cui sopra non consenta il rispetto della normativa vigente in materia di equilibrio 
tra i generi, l’assemblea deve essere convocata al più presto per assicurare il rispetto delle 
previsioni di tale normativa.  
 
Composizione degli organi societari 
 
Attualmente, il Consiglio di Amministrazione di Italiaonline S.p.A., nominato dall’Assemblea dei 
Soci, è composto da nove amministratori di cui quattro sono donne, quattro sono amministratori 
indipendenti e due sono esecutivi (l’Amministratore Delegato e il Vicepresidente del Consiglio di 
Amministrazione). 
Agli amministratori, incluso il Presidente del Consiglio di Amministrazione, non sono invece 
attribuite deleghe gestionali e/o incarichi direttivi dai quali possa derivare la qualifica di consigliere 
 
  19 