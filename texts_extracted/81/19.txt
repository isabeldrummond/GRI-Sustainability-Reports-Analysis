Gruppo Italiaonline   Dichiarazione consolidata di carattere non finanziario 2017 
   
 
Governance e Politiche 
 
Sistema di Governance 
 
Il sistema di governo societario di Italiaonline S.p.A. è strutturato secondo il modello tradizionale 
di  amministrazione  e  controllo  caratterizzato  dalla  presenza  dell’Assemblea  dei  Soci,  del 
Consiglio di Amministrazione e del Collegio Sindacale. 
Il Consiglio di Amministrazione, in conformità con quanto previsto dal Codice di Autodisciplina, 
ha istituito al proprio interno il Comitato Nomine e Remunerazione e il Comitato Controllo e Rischi, 
comitati dotati di funzioni propositive e consultive4. 
Il  Comitato  Nomine  e  Remunerazione  risulta  interamente  costituito  da  amministratori  non 
esecutivi e indipendenti con un’adeguata conoscenza ed esperienza in materia finanziaria o di 
politiche retributive. Il Comitato Nomine e Remunerazione ha il compito di: 
-  formulare pareri in merito alla dimensione e alla composizione del Consiglio, esprimere 
raccomandazioni in merito alle figure professionali da inserire e proporre, ove necessario, 
candidati alla carica di amministratore ove occorra sostituire membri indipendenti; 
-  valutare  periodicamente  l’adeguatezza,  la  coerenza  complessiva  e  la  concreta 
applicazione della politica per la remunerazione degli amministratori e dei dirigenti con 
responsabilità strategiche; formulare al consiglio di amministrazione proposte in materia; 
-  presentare  proposte  o  esprimere  pareri  al  consiglio  di  amministrazione  sulla 
remunerazione degli amministratori esecutivi e degli altri amministratori che ricoprono 
particolari cariche nonché sulla fissazione degli obiettivi di performance correlati alla 
componente variabile di tale remunerazione;  
-  monitorare l’applicazione delle decisioni adottate dal consiglio stesso verificando, in 
particolare, l’effettivo raggiungimento degli obiettivi di performance. 
Il Comitato Controllo e Rischi è anch’esso interamente composto da consiglieri indipendenti, 
dotati di adeguata esperienza in materia contabile e finanziaria o di gestione dei rischi. Tra le 
diverse funzioni a suo carico, il Comitato Controllo e Rischi supporta, con un’adeguata attività 
istruttoria, le valutazioni e le decisioni del consiglio di amministrazione relative alla gestione di 
rischi derivanti da fatti noti e dannosi e, in particolare, ha il compito di: 
-  valutare, unitamente al dirigente preposto alla redazione dei documenti contabili societari 
e sentiti il revisore legale e il Collegio Sindacale, il corretto utilizzo dei principi contabili e 
la loro omogeneità ai fini della redazione del bilancio consolidato; 
-  esprimere  pareri  su  specifici  aspetti  inerenti  all’identificazione  dei  principali  rischi 
aziendali; 
-  esaminare le relazioni periodiche, aventi per oggetto la valutazione del sistema di controllo 
interno e di gestione dei rischi, e quelle di particolare rilevanza predisposte dalla funzione 
internal audit; 
-  monitorare l’autonomia, l’adeguatezza, l’efficacia e l’efficienza della funzione di Internal 
Audit a cui può chiedere di svolgere verifiche su specifiche aree operative dandone 
contestuale comunicazione al presidente del collegio sindacale; 
-  informare  semestralmente  il  Consiglio  di  Amministrazione  sulla  propria  attività  e 
sull’adeguatezza del sistema di controllo interno e di gestione dei rischi.   
                                                
4 Si precisa che, in conformità di quanto consentito dal Codice di Autodisciplina, in ragione dell’assetto organizzativo del Gruppo Italiaonline, nonché 
tenuto conto delle competenze espresse dai membri designati, è stato previsto che le funzioni di cui agli artt. 5 e 6 del Codice di Autodisciplina, siano 
svolte da un unico comitato (Comitato Nomine e Remunerazione), composto di tre membri dotati di competenze professionali adeguate a tali funzioni. 
 
  17 