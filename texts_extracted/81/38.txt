Gruppo Italiaonline   Dichiarazione consolidata di carattere non finanziario 2017 
   
 
Dipendenti 
 
Gestione del personale 
 
Per Italiaonline una gestione efficace e sostenibile del proprio personale dipendente rappresenta 
un aspetto centrale per il successo della propria attività. Al fine di consolidare e diffondere al 
meglio tale cultura, il Codice Etico aziendale e le politiche societarie, rivolte a tutti i dipendenti e 
approvate dal CdA, trattano diversi aspetti necessari per garantire la tutela e una buona gestione 
del personale. In particolare, questi aspetti trattano la tutela della diversità di genere e delle pari 
opportunità, la salute e sicurezza dei lavoratori, la prevenzione del rischio corruzione e del 
conflitto d’interessi, le corrette politiche remunerative e, infine, l’orientamento dei dipendenti nei 
confronti del cliente. 
All’interno del Codice Etico si fa particolare riferimento al rispetto dell’integrità psico-fisica dei 
lavoratori e all’impegno di tutti per la rimozione di qualsivoglia forma di discriminazione etnica, 
religiosa, culturale e di genere. Così come per qualsiasi altra norma del Codice Etico, la violazione 
di questi principi rappresenta una violazione rilevante ai fini del Modello 231 e costituisce 
presupposto per l'applicazione di sanzioni. 
Inoltre, al fine di mantenere aggiornate tutte le persone coinvolte all’interno del Gruppo su tali 
tematiche, Italiaonline si impegna a far sì che le relative informazioni rilevanti di natura sia 
organizzativa che gestionale vengano costantemente aggiornate e fornite attraverso la intranet 
aziendale. 
Attraverso l’attività delle funzioni di Risorse Umane e Internal Audit, Italiaonline si impegna a 
raccogliere tutte le potenziali segnalazioni provenienti dai dipendenti riguardo ogni possibile 
aspetto che li possa coinvolgere in modo sia positivo sia negativo. Queste informazioni sono 
necessarie all’azienda per poter esprimere un giudizio sul livello di raggiungimento dei propri 
obiettivi connessi alla gestione del personale. 
Per la raccolta di segnalazioni e/o reclami da parte dei dipendenti sono attive caselle di posta 
elettronica dedicate come la piattaforma di whistleblowing che è accessibile dal 2017 a tutti i 
dipendenti dalla intranet aziendale e attraverso la quale è possibile effettuare segnalazioni di 
condotte contrarie al Codice Etico o anche di comportamenti meritori. 
Nel quotidiano, Italiaonline si impegna a gestire con attenzione e oculatezza le relazioni con il 
proprio personale al fine di creare un clima di lavoro fondato sul sostegno umano e professionale 
a tutti i dipendenti, affinché questi possano svolgere al meglio i compiti e le funzioni assegnate. 
Inoltre, il Gruppo attiva una serie di iniziative di coinvolgimento e partecipazione  rivolte ai 
dipendenti con l’obiettivo di incidere positivamente sul clima aziendale e per mantenere alta la 
motivazione delle persone. 
Il raggiungimento di tutti questi obiettivi connessi ad una gestione sostenibile ed efficace del 
proprio personale è considerato da Italiaonline un patrimonio di tutta l’azienda e, per tale motivo, 
tutte le funzioni e le persone della Società sono chiamate a fornire il loro contributo in modo 
costruttivo e trasversale. 
Il Gruppo ha inoltre attivato una serie di iniziative rilevanti finalizzate a sensibilizzare i dipendenti 
riguardo la maggior parte di queste tematiche, iniziative diffuse e sostenute dal Gruppo attraverso 
tutti i canali comunicativi aziendali.  
 
 
 
 
  36 