Gruppo Italiaonline   Dichiarazione consolidata di carattere non finanziario 2017 
   
 
genitori; 59.451 insegnanti; 8.548 istituti scolastici; 30.000 km percorsi e 150 città raggiunte 
sul territorio; una pagina Facebook con 78.000 like e 12 milioni di utenti mensili sui temi della 
sicurezza online. 
Oltre  a  Italiaonline,  numerose  importanti  aziende  protagoniste  della  realtà  digitale 
internazionale hanno partecipato a questo progetto: da Facebook, Fastweb, Google, H3G, 
Microsoft, TIM, a Twitter, Norton by Symantec, Skuola.net, Vodafone, Wind, Youtube, Poste 
Italiane a tante altre. 
 
Corporate Social Responsibility: una vocazione per Italiaonline 
 
La riorganizzazione societaria in chiave di responsabilità sociale 
Cogliendo l’occasione data da una riorganizzazione societaria interna, Italiaonline è stata 
attenta alle opportunità di ricaduta sociale di questo tipo di operazione, tramutandola in 
un’occasione di iniziative sociali e filantropiche. Nel caso di Italiaonline, il recupero di beni 
mobili e di attrezzature d’ufficio dalla riorganizzazione delle sedi di Milano e di Torino, ha dato 
modo di supportare numerose realtà caritative, attraverso la collaborazione con “Donio, 
donare senza sbagliare” - una giovane startup digitale nata in seno all’incubatore I3P del 
Politecnico di Torino - e l’impegno di una importante e storica Fondazione come la Giorgio 
Valsania Onlus. Il sostegno ad iniziative sociali deve avvenire all’interno di una «filiera del 
dono» sicura, verificata, al centro della quale sia posta la sicurezza e la qualità a beneficio 
delle fasce di popolazione più deboli e bisognose che ne diventano i destinatari finali: Donio, 
che si presenta come primo marketplace che fa incontrare i donatori con tutti gli enti che 
lavorano nel sociale, ha aiutato ad identificare un’istituzione che potesse valorizzare nel modo 
migliore possibile i beni in natura resisi disponibili, sul maggior numero di realtà bisognose. 
Da questo screening è stata individuata la “AMMP Giorgio Valsania Onlus”, una storica 
Fondazione che supporta in modo strutturale e continuativo un numero rilevante di piccole 
comunità più bisognose di aiuto - centri d’accoglienza, banchi solidali, mense per poveri, 
famiglie – e in grado di gestire al meglio l’importante operazione, anche dal punto di vista 
logistico. 
 
Le iniziative di Italiaonline rivolte al sociale 
L’attitudine per Italiaonline all’innovazione continua e al cambiamento – anche dal punto di 
vista etico, culturale e sociale - e la sua presenza diffusa sul territorio nazionale, la colloca in 
un rapporto di stretta interdipendenza con le comunità locali in cui opera e con il loro sviluppo 
economico e pubblico: questa propensione ad una socialità “di rete” genera una maggiore 
sensibilità  nell’approccio  strategico  e  manageriale  e  lo  sviluppo  di  nuove  competenze 
tecnologiche e organizzative che massimizzano la capacità di affiancamento e di sostegno ai 
clienti, interni ed esterni all’azienda.  
In particolare, nell’ambito delle iniziative di sensibilizzazione sociale e di charity dedicate al 
coinvolgimento della popolazione aziendale e sviluppate nel 2017 troviamo l’adesione al 
Progetto Libellula, il primo network di aziende volto a prevenire e contrastare la violenza sulle 
donne al fine di promuovere una nuova sensibilità culturale. Tra le prime realtà imprenditoriali 
ad  aderire  fattivamente  all’iniziativa,  Italiaonline  ha  contribuito  con  i  suoi  dipendenti, 
nell’ambito di un articolato confronto, con i dipendenti di altre 13 importanti aziende, sul tema 
della violenza sulle donne. I dati risultanti dalla ricerca hanno costituito i contenuti di un e-
Book dove per la prima volta vengono affrontati questi temi dall’interno delle organizzazioni 
d’impresa con illuminanti risultati e spunti di riflessione. 
 
  65 