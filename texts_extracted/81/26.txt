Gruppo Italiaonline   Dichiarazione consolidata di carattere non finanziario 2017 
   
 
Modello Organizzativo e il sistema 
normativo aziendale 
 
Il Modello di Corporate Governance 
 
Il sistema di Corporate Governance adottato da Italiaonline S.p.A. è rappresentato dall’insieme 
delle regole, giuridiche e tecniche, finalizzate ad assicurare la tutela degli stakeholders e la 
massima trasparenza  attraverso  la  corretta gestione  della  Società  in  termini  di  governo e 
controllo. Tale sistema è articolato in un insieme di procedure e codici, oggetto di continua verifica 
e aggiornamento, per rispondere in maniera efficace all’evoluzione del contesto normativo di 
riferimento e delle “best practice”. 
 
Il 16 dicembre 2016, il Consiglio di Amministrazione di Italiaonline S.p.A. ha approvato il nuovo 
Codice Etico e le “Linee guida di Gruppo per l’implementazione del Modello di Organizzazione 
Gestione e Controllo” (di seguito “Linee Guida 231”) secondo i principi di cui al D.Lgs. 231/2001, 
in materia di responsabilità amministrativa degli enti per fatti di reato commessi da soggetti in 
posizione apicale e da coloro che sono sottoposti alla loro direzione o vigilanza. Entrambi i 
documenti hanno una duplice valenza in quanto, da un lato illustrano il sistema di procedure e di 
controlli richiesti dal Consiglio di Amministrazione, finalizzati a ridurre il rischio di commissione di 
reati  previsti  dalla  speciale  normativa,  dall’altra  forniscono  una  serie  di  indicazioni 
comportamentali e di divieti che mirano ad una gestione etica del business, al rispetto di tutte le 
normative che ne disciplinano il funzionamento e, non da ultimo, alla efficacia ed efficienza di 
tutte  le  attività  aziendali,  nell’interesse  degli  stakeholders.  Particolare  enfasi  viene  posta 
sull’orientamento al cliente, sulla prevenzione della corruzione, sulla parità di genere, sulla tutela 
dei lavoratori e della loro salute e sicurezza e sulla trasparenza. L’OdV della Società ha esaminato 
e valutato positivamente anche le c.d. “Parti Speciali del Modello Organizzativo 231”, in attesa di 
approvazione  da  parte  del  Consiglio  di  Amministrazione  e  basate  sulle  Linee  Guida  231, 
approvate dal CdA del 16 dicembre 2016, e sul Codice Etico. Le Parti Speciali del Modello 
 
Organizzativo  231  sono  state  successivamente  approvate  in  occasione  della  riunione  del 
Consiglio di Amministrazione del 20 febbraio 2018. 
 
La Società crede fermamente che per perseguire i propri obiettivi economici e di business sia 
fondamentale disporre di una adeguata capacità di gestione dei rischi aziendali, intendendo come 
tali eventi imprevisti in grado di pregiudicare il raggiungimento dei risultati e degli obiettivi che 
l’azienda  si  è  prefissata.  In  tale  ambito,  la  Società  ha  definito  un  approccio  strutturato  e 
disciplinato (processo di Enterprise Risk Management – ERM) in grado di consentire un costante 
monitoraggio dei rischi individuati al fine di facilitare l’assunzione di decisioni in base a criteri 
razionali e ove possibile quantitativi, contribuendo così al processo di creazione e diffusione di 
valore. 
 
Italiaonline S.p.A. ha emanato una policy, ai sensi dell’art. 4 dello statuto dei lavoratori, che 
definisce i principi di comportamento da adottare da parte dei dipendenti riguardo il corretto 
utilizzo  degli  strumenti  di  lavoro.  I  destinatari  sono  tenuti  ad  osservare  questa  politica 
nell’esecuzione della propria attività lavorativa e, al contempo, la Società è responsabile di 
attuarne le corrette modalità di controllo attraverso le funzioni aziendali preposte. La stessa policy, 
 
  24 