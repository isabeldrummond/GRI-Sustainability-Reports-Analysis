Premessa
 
 
La presentazione di questa prima Dichiarazione non Finanziaria ex D.Lgs. 254/2016, come sarà 
meglio  definita  e  caratterizzata  in  prosieguo,  relativa  al  Gruppo  Italiaonline  costituito  dalla 
Italiaonline S.p.A. e dalle proprie controllate, rappresenta certamente la prima e più importante 
occasione per illustrare, al pubblico ed agli azionisti, l’approccio seguito dal Gruppo rispetto alla 
dialettica, sempre più pressante e presente sui tavoli istituzionali, tra “fare” azienda e correlativa 
responsabilità d’impresa, toccando diverse tematiche, tra cui: il rispetto per l’ambiente, l’interesse 
per la sfera sociale, il rapporto con il personale e i Clienti e l’esercizio dei processi di governance, 
come sarà meglio approfondito ed illustrato nelle pagine che seguono. 
Oggi, miscelare innovazione, cultura aziendale e sostenibilità sta diventando una sfida sempre 
più concreta che le aziende devono accettare per poter crescere: ogni passo ed ogni scelta 
devono infatti gettare uno sguardo all’impiego delle risorse, allo scopo e al valore sociale dei beni 
che si producono o dei servizi che si offrono, ai costi economici e all’impatto per l’ambiente, anche 
di lungo periodo.  
In questo senso il Gruppo Italiaonline pone al centro della propria attività di impresa principi di 
tipo etico nella piena consapevolezza che solo su di essi si possa costruire un percorso d’impresa 
mirato alla creazione di valore, non solo per i propri azionisti ma per tutta la comunità di 
riferimento, costituita dai dipendenti, dagli utenti, dai Clienti, dai fornitori, dai partner commerciali 
e dalla Pubblica Amministrazione.  
A  partire  dall’istituzione  di  un  governo  d’impresa  efficace  che  contempla  Organi  di 
Amministrazione e di Controllo che garantiscono la parità di genere, passando per un sistema di 
gestione dei rischi basato su un approccio di Enterprise Risk Management (ERM), che permette 
di assumere le migliori decisioni finalizzate al processo di creazione di valore condiviso, alle 
politiche anticorruzione, diffuse al personale dipendente e agli agenti di commercio, il Gruppo 
Italiaonline è costantemente orientato a valorizzare sia i precetti normativi che i più alti principi 
etici. 
Anche in materia di trattamento dei dati personali, ambito nel quale il Gruppo Italiaonline opera 
da  diversi  anni  senza  soluzione  di  continuità,  il  costante  impegno  aziendale  si  manifesta 
attraverso misure che garantiscono la riservatezza delle informazioni e la migliore compliance 
normativa che, di recente, si è espressa in un percorso di adeguamento al nuovo Regolamento 
Europeo 2016/679 in tema di trattamento dei dati personali e nella nomina del c.d. Data Protection 
Officer. 
Sebbene poi il Gruppo Italiaonline, per propria scelta industriale, operi in settori a basso impatto 
ambientale ciononostante, nella consapevolezza diffusa che molteplici piccole azioni sommate 
tra loro possano ridurre sensibilmente l’impatto generato dalle attività umane, ha incentivato la 
diffusione di buone prassi quotidiane, quali la riduzione della stampa su carta di documenti, la 
corretta raccolta dei rifiuti eil monitoraggio dei consumi di energia. Inoltre ha anche messo in 
campo azioni ben più strutturate fra le quali si richiamano l’utilizzo per i prodotti editoriali cartacei 
di materia prima riciclata al 100% e l’avvio, nella realizzazione degli elenchi telefonici, di un 
processo parallelo di smaterializzazione dei volumi implementando una produzione in formato 
digitale, web e mobile.  
Anche sul piano del personale il Gruppo Italiaonline è consapevole di come una gestione 
sostenibile rappresenti un fattore essenziale per il successo della propria attività e per questo 
motivo si impegna costantemente a tutelare la diversità di genere e le pari opportunità ripudiando 
ogni forma di discriminazione, a tutelare la salute e sicurezza dei lavoratori, a prevenire il rischio 
di corruzione ed il conflitto d’interessi, a rispettare un corretto sistema remunerativo e, non ultimo, 
ad orientare i dipendenti nei confronti del Cliente. Nel corso del 2017, tra l’altro, Italiaonline S.p.A. 