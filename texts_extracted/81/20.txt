Gruppo Italiaonline   Dichiarazione consolidata di carattere non finanziario 2017 
   
 
Criteri di nomina e composizione degli organi societari 
 
Italiaonline  S.p.A.,  nel  rispetto  della  normativa  in  materia  di  equilibrio  tra  i  generi  nella 
composizione degli organi di amministrazione e di controllo (Legge n. 120/11) garantisce che 
almeno un terzo dei componenti degli organi di amministrazione e controllo sia composto dal 
genere meno rappresentato. 
La Società ha adottato coerenti previsioni statutarie che mirano a prevenire il rischio di procedure 
di nomina non conformi e dà atto annualmente, all’interno della propria Relazione sul Governo 
Societario e gli Assetti Proprietari (ai sensi dell’art. 123-bis del D.Lgs. 58/1998) dei risultati 
raggiunti in sede di autovalutazione con riferimento, tra gli altri, ai profili di diversità tenendo conto 
di elementi quali le caratteristiche professionali, di esperienza, anche manageriale e di genere 
dei suoi componenti, nonché della loro anzianità di carica. Nello stesso documento annuale, viene 
altresì valutata l’adeguatezza dell’assetto organizzativo, amministrativo e contabile della Società 
e delle società controllate e se nel corso delle riunioni dell’organo amministrativo venga fornita 
un’adeguata informativa in merito alle decisioni che devono essere assunte su piani strategici, 
industriali e finanziari e su operazioni che abbiano un significativo rilievo strategico, economico, 
patrimoniale e finanziario per il Gruppo. 
I processi di nomina all’interno degli Organi di Governo e Controllo della Società seguono 
processi coerenti con le previsioni normative cui l’azienda è soggetta e con le previsioni del 
Codice di Autodisciplina ed etiche cui l’azienda ha scelto di aderire. 
 
Criteri di nomina degli Organi di Governo e di Controllo 
 
Il processo di nomina e selezione del Consiglio di Amministrazione 
 
La nomina e la sostituzione degli amministratori della Società sono disciplinate dall’art. 14 dello 
Statuto sociale, da ultimo modificato dall’Assemblea Straordinaria della Società del 12 giugno 
2012. La nomina del Consiglio di Amministrazione avviene sulla base di liste presentate dai soci 
o dal Consiglio di Amministrazione uscente. Ciascuna lista deve contenere ed espressamente 
indicare almeno due candidati in possesso dei requisiti di indipendenza richiesti dall’art. 147-ter, 
IV C, D.Lgs. 58/1998. 
Insieme a ciascuna lista devono essere depositati i curricula professionali e le dichiarazioni con 
le  quali  i  singoli  candidati  accettano  la  candidatura  e  attestano  l’inesistenza  di  cause  di 
ineleggibilità  e  di  incompatibilità,  nonché  la  sussistenza  dei  requisiti  normativamente  e 
statutariamente prescritti per la carica e l’eventuale menzione della possibilità di qualificarsi 
indipendente. Le liste che presentano un numero di candidati pari o superiore a tre devono inoltre 
includere candidati di genere diverso, secondo quanto previsto nell’avviso di convocazione 
dell’Assemblea, in modo da consentire una composizione del Consiglio di Amministrazione nel 
rispetto della normativa vigente in materia di equilibrio tra i generi. 
Qualora  l’applicazione  delle  procedure  previste  dalla  Statuto  della  Società  non  dovesse 
consentire il rispetto della normativa vigente in materia di equilibrio tra i generi, è prevista 
l’adozione di correttivi che prevedono che il candidato del genere più rappresentato con il 
quoziente (determinato secondo le modalità previste dallo statuto) più basso tra i candidati tratti 
da tutte le liste sia sostituito dall’appartenente al genere meno rappresentato eventualmente 
indicato (con il numero d’ordine successivo più alto) nella stessa lista del candidato sostituito. 
 
 
 
  18 