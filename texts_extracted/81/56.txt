Gruppo Italiaonline   Dichiarazione consolidata di carattere non finanziario 2017 
   
 
interamente su una strategia editoriale data-driven, completamente rinnovato a febbraio 2016 dal 
team di Italiaonline e pronto a supportare ancora gli italiani nel loro informarsi online, seguendo 
questa volta i trend social e search e lanciando per primo in Italia un nuovo modo di produrre 
contenuti. 
La nuova versione di SuperEva è stata riprogettata a un anno dal debutto come primo sito italiano 
con argomenti scelti al 100% dai trend SEO e social: nel 2017 SuperEva ha conquistato audience 
mese dopo mese, sino ad arrivare a oltre 2 milioni di utenti unici e 16 milioni di pagine viste 
mensili. È un lifestyle destination site, che evidenzia gli argomenti più cercati e discussi del 
momento, in base ad algoritmi che seguono il trend di crescita, di diffusione e di condivisione, 
analizzando  il  flusso  delle  informazioni  sui  principali  social  network  e  motori  di  ricerca, 
mescolando le logiche dell’interazione umana con quelle del machine learning: una novità 
assoluta nel panorama editoriale italiano. 
 
Pratiche commerciali e tutela dei consumatori 
 
Nell’ambito  del  diritto  della  concorrenza,  dell’anti-trust  e  delle  altre  materie  di competenza 
dell’Autorità Garante per la Concorrenza e il Mercato, il Gruppo è tenuto a rispettare, nei casi di 
rapporti con i consumatori la normativa di cui al Codice del Consumo con particolare riferimento 
alla normativa dei contratti a distanza (contratti conclusi al di fuori dei locali dell'impresa) e alle 
cosiddette pratiche commerciali scorrette e/o aggressive. Attraverso il proprio Codice Etico, la 
Società afferma che le comunicazioni di carattere pubblicitario devono essere veritiere e che gli 
sconti e le promozioni ai propri clienti devono essere in ogni circostanza coerenti con le politiche 
commerciali del Gruppo e le procedure aziendali. 
Si tenga presente che la AGCM ha competenza in materia di pratiche commerciali scorrette e/o 
aggressive e può quindi essere chiamata a pronunciarsi su eventuali campagne poste in essere 
dal Gruppo. È inoltre importante sottolineare che le problematiche provenienti dalla normativa sui 
consumatori riguardano prevalentemente la sola Italiaonline S.p.A. considerato che le altre 
società del Gruppo raramente intrattengono rapporti con soggetti qualificabili come consumatori. 
Il Gruppo, attraverso le funzioni competenti, è solito verificare la conformità e l'adeguatezza delle 
iniziative  commerciali  intraprese  rispetto  alla  normativa  applicabile,  coinvolgendo,  laddove 
necessario, la funzione Affari Legali per assicurare tale conformità. 
Le politiche aziendali adottate per evitare situazioni di non conformità rispetto alla normativa anti-
trust  e  al  rispetto  del diritto  dei  consumatori si  basano  sulla  diffusione  interna  di  pratiche 
commerciali che rispettino la normativa. Particolare attenzione viene rivolta alle modalità con cui 
utenti e consumatori acquistano servizi on line (es. caselle e-mail a pagamento, blog, siti internet) 
dalla società e/o dal Gruppo. I processi di acquisto devono rispettare i requisiti di trasparenza 
verso i consumatori che devono essere consapevoli di cosa stanno acquistando e, pertanto, 
devono essere messi nelle condizioni di dare un consenso il più possibile informato. 
Eventuali segnalazioni e/o contestazioni da parte di clienti e consumatori vengono raccolte dalla 
funzione Customer Care che coinvolge la funzione responsabile del prodotto in oggetto la quale, 
per questioni particolarmente critiche (es. non standardizzate) coinvolge anche la funzione legale. 
Ad oggi, il Gruppo non è parte di alcun procedimento avviato da AGCM per pratiche commerciali 
scorrette ovvero per questioni attinenti la tutela dei consumatori. 
 
 
 
 
 
  54 