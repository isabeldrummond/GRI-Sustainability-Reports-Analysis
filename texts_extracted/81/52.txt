Gruppo Italiaonline   Dichiarazione consolidata di carattere non finanziario 2017 
   
 
tiene in considerazione la sua produzione mensile di siti web. Il punteggio complessivo determina 
l’applicazione di un incentivo o di una penale. La medesima struttura interna esegue anche dei 
controlli di qualità sul processo di produzione dei siti web. Nello specifico, vengono ascoltate a 
campione le telefonate che vengono fatte dal fornitore ai clienti di Italiaonline per la stesura del 
brief e per l'approvazione del sito nella fase di pre-pubblicazione. L’obiettivo in questo caso è 
individuare punti di miglioramento nella relazione con il cliente e rendere quindi più efficaci le 
telefonate ricevute. Il livello qualitativo raggiunto dal fornitore nella seconda parte del 2017 è 
stabilmente al di sopra del livello previsto per la pubblicazione. 
Un’altra importante attività di controllo riguarda il processo di stampa (Qualità Print) che viene 
monitorato mediante la presenza costante di ispettori incaricati dalla Società, direttamente negli 
stabilimenti dello stampatore. Inoltre, vengono prelevate in produzione a campione venti copie di 
ogni edizione del ciclo elenchi che vengono successivamente controllate al 100% (tutte le 
pagine). Il controllo avviene confrontando il risultato di stampa con il capitolato qualità allegato al 
contratto. Sulla base del risultato di tale controllo viene assegnato un punteggio ad ogni edizione 
che determina l’applicazione di un’eventuale penale al fornitore. Durante il 2017 si sono verificati 
problemi qualitativi rilevanti che hanno determinato l'esigenza su alcune edizioni di ristampare e 
ritirare delle copie difettose ed al contempo l’applicazione di penali al fornitore. Nell’ultimo 
trimestre dell’anno, la situazione ha dimostrato di essere in netto miglioramento. 
La Società esegue controlli di qualità anche sulle attività distributive che vengono monitorate 
mediante ispettori che verificano sul territorio la qualità della distribuzione. In aggiunta a ciò, tutte 
le consegne vengono tracciate mediante un sistema di georeferenziazione. Tale monitoraggio 
permette  di  ottenere  una  percentuale  di  copertura  per  ogni  area  elenco  che  determina 
l'applicazione  di  incentivi  o  penali.  Nel  corso  del  2017  la  copertura  registrata  mediante 
georeferenziazione  su  tutte  le  aree  elenco  è  sempre  stata  al  di  sopra  del  livello  stabilito 
contrattualmente. 
Infine, sulle principali offerte della Società viene eseguito un controllo settimanale del rispetto dei 
Service Level Agreement (SLA) contrattuali relativamente ai tempi di produzione. Il mancato 
rispetto degli SLA stabiliti determina l’applicazione di una penale definita all’interno del contratto. 
Per l’attività di IOL Websites, nella prima parte dell'anno è stato registrato un livello superiore di 
SLA che sono poi completamente rientrati nel secondo semestre. Per le altre offerte gli SLA sono 
sempre restati all’interno dei parametri contrattuali. 
 
Processo di innovazione e di sviluppo tecnologico del prodotto 
 
Il processo continuo di innovazione e di sviluppo tecnologico attuato internamente dalla funzione 
Product Development and Innovation per i prodotti e servizi offerti dal Gruppo si può sintetizzare 
nelle tre fasi seguenti:  
Dall’opportunità  (tecnologica)  alla  soluzione:  l’attività  di  realizzazione  di  componenti 
tecnologiche abilitanti e/o la ricerca di start-up innovative raccoglie le sfide dell’evoluzione 
tecnologica mondiale in linea con le strategie di Italiaonline e le indirizza in funzione dei requisiti 
tecnologici dei prodotti. Ne derivano le infrastrutture e le piattaforme, che costituiscono gli 
elementi di base per la realizzazione dei prodotti. In questa fase la componente “Technology 
Push”, che deriva dalle opportunità tecnologiche, è preponderante rispetto a quella del “Demand 
Pull”, che è riflessa in termini di requisiti tecnologici del singolo prodotto. 
Dall’idea al mercato: l’attività di realizzazione e valorizzazione dei prodotti utilizza le componenti 
di  base  messe  a  disposizione  dalle  piattaforme  e  dalle  infrastrutture,  adattandole, 
personalizzandole e localizzandole per ottenere i requisiti, declinati a partire dalle opportunità di 
mercato, riferite ai “clienti”. Per “clienti” ci si riferisce ai soggetti che forniscono valore ad 
 
  50 