Gruppo Italiaonline   Dichiarazione consolidata di carattere non finanziario 2017 
   
 
Con  cadenza  annuale  gli  amministratori  presentano  all’Assemblea  degli  azionisti  per 
l’approvazione, non vincolante, la Relazione che descrive la Politica di Remunerazione degli 
amministratori e dei dirigenti con responsabilità strategiche.  
Il  Consiglio  di  Amministrazione  è  inoltre  direttamente  competente  per  l’attuazione  della 
remunerazione  per  l’Amministratore  Delegato  e  per gli  amministratori  investiti  di  particolari 
cariche. L’Amministratore Delegato - nel rispetto delle sue deleghe - e la Direzione Human 
Resources sono responsabili dell’attuazione della Politica di Remunerazione dei dirigenti con 
responsabilità strategiche. 
In  generale,  in  Italiaonline,  annualmente  viene  predisposto  un  piano  di  incentivazione  sia 
manageriale (MBO) sia commerciale, che prevede un premio in denaro al raggiungimento di 
particolari livelli di performance aziendali. 
Per  qualsiasi  ulteriore  approfondimento  si  rimanda  alla  Relazione  sulla  Remunerazione 
pubblicata sul sito web www.Italiaonline.it. 
 
Salute e sicurezza  
 
La politica in materia di salute e sicurezza sul posto di lavoro di Italiaonline ritiene fermamente 
che la loro tutela rappresenti un valore irrinunciabile per poter sviluppare in modo sostenibile, 
efficace e duraturo la propria organizzazione aziendale. Come descritto anche all’interno del 
Codice Etico, il Gruppo si impegna a diffondere e consolidare una cultura della sicurezza dei 
propri dipendenti, dei propri clienti e dei terzi in generale, sviluppando la consapevolezza dei 
rischi connessi alle proprie attività e promuovendo comportamenti responsabili da parte di tutte 
le parti interessate. L’attenzione per la salute e la sicurezza dei lavoratori rappresenta così per il 
Gruppo un valore centrale per una sicura ed efficiente gestione del personale. 
Dal 2017 Italiaonline ha adottato un sistema di gestione della salute e sicurezza sul posto di 
lavoro certificato secondo la normativa BS OHSAS 18001 del 2007. Tale sistema di gestione ne 
definisce non solo l’esecuzione dei principali processi, ma anche ruoli e responsabilità necessari 
per il raggiungimento degli obiettivi e per l’implementazione della politica di Gruppo in ambito di 
sicurezza.  
Inoltre Italiaonline incrementa in modo continuo l’informazione, la formazione e l’addestramento 
del personale direttivo, dei lavoratori e delle aziende terze, consapevole di quanto sia importante 
per raggiungere elevati standard di sicurezza il coinvolgimento di tutti i lavoratori nella vita 
aziendale, così come la condivisione di procedure e strumenti insieme al miglioramento dei canali 
di comunicazione interni. Così, al fine di rendere noto a tutto il personale ed agli altri soggetti 
interessati il proprio posizionamento in materia, la Società all’interno della Politica in materia di 
salute e sicurezza si impegna a: 
-  operare nel rispetto di tutte le prescrizioni legali applicabili in materia di salute e sicurezza 
sul lavoro nonché dei principi volontariamente sottoscritti nei confronti sia dei lavoratori 
che dei clienti; 
-  salvaguardare la salute e la sicurezza dei propri lavoratori valutando i rischi relativi alle 
proprie  attività  e  aggiornando  continuamente  le  adeguate  misure  di  prevenzione, 
protezione e controllo; 
-  garantire il miglioramento delle prestazioni in materia definendo opportuni indicatori di 
prestazione atti a conseguire gli obiettivi aziendali considerando in ogni azione e decisione 
presa anche gli aspetti di salute e sicurezza sul lavoro; 
-  pianificare e implementare le proprie attività lavorative in modo da prevenire e ridurre 
possibili infortuni, incidenti, malattie professionali adottando le migliori tecniche disponibili; 
 
  43 