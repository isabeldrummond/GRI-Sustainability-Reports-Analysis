Gruppo Italiaonline   Dichiarazione consolidata di carattere non finanziario 2017 
   
 
videoterminale (VDT) e dal rischio di infortuni in itinere dovuti ad incidenti lungo il tragitto tra casa 
e lavoro, o viceversa. 
 
Diritti umani  
 
L’area geografica dove Italiaonline è presente con le proprie attività non genera particolari rischi 
potenziali di violazione dei diritti umani, quali lo sfruttamento del lavoro minorile o del lavoro 
forzato, la violazione dei diritti dei lavoratori e, in generale, della persona. Anche in questo caso 
si tratta di rischi generici normalmente insiti nell’attività d’impresa e gestiti secondo i dettami 
normativi o iniziative dedicate, fatti salvi i rischi connessi ai contratti di appalto e subappalto, sui 
quali l’azienda adotta politiche e controlli molto rigorosi. 
 
Corruzione  
 
Italiaonline opera in un Paese, l’Italia, che presenta un rischio di corruzione medio/alto e tale 
rischio pertiene sia alla corruzione tra privati sia ai rapporti che la Società intrattiene con aziende 
pubbliche. In particolare, le attività sensibili per la commissione del reato di corruzione possono 
essere costituite da quelle seguenti: 
-  gestione delle visite ispettive (da parte di Autorità di Vigilanza, AGCOM, GdF, ASL, ecc.) 
e dei rapporti con l’Autorità di Vigilanza (AGCOM, Garante Privacy, Consob, ecc.); 
-  gestione dei rapporti con soggetti pubblici per l’ottenimento e il rinnovo di autorizzazioni, 
licenze e provvedimenti amministrativi funzionali all’esercizio di attività aziendali; 
-  gestione dei processi di accesso a finanziamenti agevolati o a fondo perduto di natura 
regionale, nazionale e comunitaria; 
-  gestione del contenzioso civile, penale, amministrativo, fiscale e previdenziale; 
-  selezione e gestione delle risorse umane, ivi compresi il sistema di incentivi e premi; 
-  selezione e gestione degli agenti e procacciatori; 
-  approvvigionamento di beni e servizi, compresi gli appalti; 
-  assegnazione e gestione di incarichi di consulenza; 
-  processo di gestione vendite verso la P.A. e partecipazioni a gare; 
-  gestione dei flussi finanziari nel ciclo passivo; 
-  gestione del credito; 
-  gestione degli eventi, iniziative di marketing e sponsorizzazioni; 
-  gestione delle spese di rappresentanza, omaggi e liberalità; 
-  gestione delle note spese e dei relativi rimborsi; 
-  gestione dei rapporti tra parti correlate e intercompany; 
-  vendita, realizzazione ed erogazione di contenuti web/pubblicitari a soggetti privati. 
Tali aree sono comunque monitorate centralmente da appositi flussi informativi verso l’Organismo 
di Vigilanza (“OdV”) della controllante. 
Si precisa che le controllate Moqu Adv S.r.l. e Prontoseat S.r.l. hanno Italiaonline S.p.A. come 
unico cliente e, per tale motivo, i processi legati a rischio corruzione per Moqu Adv S.r.l. e 
Prontoseat S.r.l. sono i medesimi previsti per Italiaonline S.p.A. e sui quali le due società 
controllate intervengono, almeno in parte. 
Sia con riferimento alle Digital Local Services, sia con riguardo a Moqu Adv S.r.l., tutti i punti di 
controllo per l’analisi dei processi e l’invio delle comunicazioni all’OdV risiedono in Italiaonline 
S.p.A., interrelazione che è regolata da appositi contratti di service. 
 
  13 