Gruppo Italiaonline   Dichiarazione consolidata di carattere non finanziario 2017 
   
 
dall’altra offre soluzioni di comunicazione online che spaziano dall’advertising, al web design, al 
web marketing: così costruisce e promuove la presenza digitale delle imprese italiane, delle 
istituzioni, della Pubblica Amministrazione e del mondo associativo, con l’audience più diffusa 
d’Italia, per garantire ai clienti una visibilità sul web mai vista prima. Infine, con circa 800 agenti 
su tutto il territorio, ha la più estesa rete italiana di consulenti digitali dedicati alle imprese. 
Alla base di tutto questo si trova un forte e radicato senso di responsabilità sociale d’impresa - 
del Management e di tutti i dipendenti e agenti di Italiaonline - che influenza e determina le scelte 
e le azioni industriali e commerciali: è lo strumento chiave per costruire uno sviluppo duraturo e 
sostenibile nel tempo. 
Ogni  Cliente,  ogni  partner  industriale,  ogni  azionista,  ogni  dipendente  e  ogni  agente  con 
Italiaonline entra a far parte di un grande progetto di crescita sostenibile: i valori che sono alla 
base di questo grande piano di sviluppo e che ne costituiscono i binari quotidiani sono l’incessante 
attenzione alla salute economica e sociale degli ecosistemi in cui opera, l’attitudine alla continua 
innovazione dei prodotti e dei servizi, il desiderio di guadagnarsi quotidianamente e seriamente 
la fiducia dei clienti, grazie alla correttezza, alla trasparenza e alla passione che caratterizzano 
tutte le relazioni d’impresa, sia verso l’esterno sia verso l’interno della sua organizzazione.  
Le piattaforme e i servizi di Italiaonline sono sempre più funzionali all’evolversi delle nuove forme 
di cittadinanza partecipativa e dei meccanismi comportamentali di interazione social: la capacità 
di osservare e monitorare le abitudini e le necessità dei consumatori, consentono lo sviluppo e la 
fruizione, senza limiti di spazio e tempo, di prodotti e servizi di nuova generazione cui  Italiaonline 
affianca una particolare attenzione anche ai bisogni di quelle tipologie di pubblico che, per i più 
svariati motivi, non accedono, o hanno ancora difficoltà ad accedere alle opportunità generate dal 
digitale.  
Nel corso del 2017 Italiaonline ha perseguito l’armonizzazione ambientale della propria offerta e 
la diffusione della comunicazione e della promozione multicanale per sostenere efficacemente le 
attività, i valori, i costumi e gli stili di vita degli stakeholders con cui quotidianamente si rapporta, 
contribuendo concretamente all’azione di contrasto della crisi e di rilancio economico e sociale 
del Paese. Grazie al continuo rilevante impegno, in termini economici e industriali, le properties 
di Italiaonline si sono ulteriormente arricchite di nuovi e utili contenuti per i cittadini e gli ospiti dei 
territori italiani, fornendo un efficace supporto quotidiano alle esigenze di conoscenza e fruizione 
del territorio italiano. Inoltre è proseguito il cammino dell’azienda nella digitalizzazione delle PMI 
italiane con i primi workshop del Digital Business Tour, un evento itinerante in cui Italiaonline ha 
incontrato le aziende, i consorzi, le associazioni nei loro territori, in modalità gratuita, per scoprire 
insieme le opportunità di crescita offerte dal digitale, con la partecipazione di IAB e Google in 
qualità di ospiti e con i responsabili delle Direzioni Area Territoriale Italiaonline di riferimento. 
 
L’importanza della digitalizzazione 
 
Progetto “Cresci digitale” 
Con il progetto “Cresci digitale”, Italiaonline a settembre 2017 ha mandato “on air” il nuovo spot 
dedicato alla sensibilizzazione delle PMI sul tema dell’opportunità digitale per il rilancio del proprio 
business e l’accelerazione dell’uscita dal periodo di crisi del sistema economico europeo.  
Il commercial racconta le caratteristiche degli strumenti digitali dedicati alle imprese offerti da 
Italiaonline. La campagna ha per protagonista un bambino e suo padre, alle prese con una serie 
di dubbi relativi alla comunicazione della propria impresa. Il target è rappresentato dalle piccole 
e medie imprese che sempre più hanno bisogno di un punto di riferimento affidabile per poter 
gestire la propria presenza digitale, il proprio sito e pianificare le campagne giuste per poter far 
crescere il business. 
 
  62 