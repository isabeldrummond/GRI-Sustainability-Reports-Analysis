Gruppo Italiaonline   Dichiarazione consolidata di carattere non finanziario 2017 
   
 
Nota metodologica 
 
La  Dichiarazione  non  finanziaria  consolidata  del  Gruppo  Italiaonline  (nel  seguito  anche 
“Dichiarazione”), redatta ai sensi del D.Lgs. 254/2016 (in attuazione della Direttiva 2014/95/UE), 
espone informazioni e dati relativi alle politiche e alla gestione dei temi ambientali, sociali, attinenti 
al personale, al rispetto dei diritti umani e alla lotta contro la corruzione attiva e passiva, utili ad 
assicurare la comprensione delle attività svolte dal Gruppo Italiaonline (di seguito anche il 
“Gruppo”) in tali ambiti, del suo andamento, dei risultati conseguiti e degli impatti che ne sono 
derivati. 
La redazione della Dichiarazione è basata su specifici principi e metodologie previste dai più 
recenti standard pubblicati nel 2016 dal Global Reporting Initiative (“GRI Standards” - opzione 
GRI-referenced), autorevole Organismo Indipendente1 dedicato alla definizione di modelli per il 
reporting non-finanziario. In particolare, la Dichiarazione fa riferimento agli Standards 2016 
indicati nella “Tabella di raccordo tra i contenuti della Dichiarazione, gli ambiti del Decreto e gli 
standard GRI” presentata nelle pagine che seguono. 
L’ampiezza e la qualità della rendicontazione riflettono il principio di materialità, elemento previsto 
dalla normativa di riferimento e caratterizzante i GRI Standards: i temi trattati all’interno della 
Dichiarazione sono quelli che, dopo un’attenta valutazione, sono stati considerati rilevanti in 
quanto in grado di riflettere gli impatti sociali e ambientali delle attività del Gruppo o di influenzare 
le decisioni dei suoi stakeholder. 
Come previsto dal D.Lgs. 254/2016 (di seguito anche solo “Decreto”), la Dichiarazione viene 
pubblicata con cadenza annuale ed è sottoposta al giudizio di conformità delle informazioni fornite 
rispetto alle richieste del suddetto Decreto e dello standard utilizzato, da parte di un revisore 
indipendente appositamente designato. 
 
Perimetro di reporting 
 
Le  informazioni  qualitative  e  quantitative  contenute  nella  Dichiarazione  si  riferiscono  alla 
performance del Gruppo per l’esercizio chiuso il 31 dicembre 2017. Per questo primo anno di 
rendicontazione non è stato possibile procedere ad un raffronto con l’esercizio precedente poiché 
dati e informazioni non sarebbero stati comparabili considerando i rilevanti mutamenti intervenuti 
nell’assetto organizzativo del Gruppo nel corso del 2016. Va in particolar modo ricordato che in 
data 8 marzo 2016 le Assemblee delle due società preesistenti (Italiaonline S.p.A. e Seat Pagine 
Gialle S.p.A.) hanno approvato il progetto di fusione per incorporazione inversa di Italiaonline 
S.p.A. in Seat Pagine Gialle S.p.A. (che ha contestualmente modificato la propria denominazione 
in Italiaonline S.p.A.). La fusione, la cui efficacia giuridica è intervenuta il 20 giugno 2016, ha 
profondamente modificato il perimetro del Gruppo dando origine alla prima internet company 
italiana. 
Nel seguito, per “Italiaonline” o Gruppo si intende l’insieme della società capogruppo, Italiaonline 
S.p.A., e delle società controllate consolidate con metodo integrale nel bilancio consolidato: 
Consodata S.p.A., l’insieme delle società Digital Local Services, il Gruppo Moqu2 e Prontoseat 
                                                
1 Il Global Reporting Initiative è un organismo non-profit fondato a Boston nel 1997 allo scopo di creare un supporto utile al rendiconto della performance 
sostenibile di organizzazioni di qualunque dimensione, appartenenti a qualsiasi settore e Paese del mondo. Nel 2001 è stato riconosciuto come 
Organismo Indipendente dalle Nazioni Unite e nel 2002 la UNEP (United Nations Environment Program) ha formalmente riconosciuto e condiviso i suoi 
principi invitando tutti gli Stati Membri dell’ONU ad individuare una sede ufficiale quale Organismo riconosciuto dalle Nazioni Unite. 
2 Si segnala che in data 19 gennaio 2018 si è concluso il processo di liquidazione volontaria della Moqu ADV Ireland DAC, società interamente controllata 
dalla Moqu ADV S.r.l., a sua volta controllata dalla Italiaonline S.p.A. che ne detiene l’intero capitale sociale. 
 
  5 