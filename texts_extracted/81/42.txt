Gruppo Italiaonline   Dichiarazione consolidata di carattere non finanziario 2017 
   
 
Pari opportunità e rispetto dei diritti umani  
 
Le società del Gruppo operano nel pieno rispetto delle normative vigenti, dei contratti collettivi 
nazionali e in ottemperanza al proprio Codice Etico. 
Così come descritto all’interno del Codice Etico aziendale, il Gruppo riconosce l’importanza di 
costituire relazioni basate su lealtà e fiducia reciproca tra le persone impegnate al suo interno. 
Altrettanto importante è la valorizzazione delle persone per cui le funzioni competenti sono tenute 
a selezionare, assumere, formare, retribuire e gestire tutti i dipendenti senza alcuna forma di 
discriminazione. Inoltre, tutte le decisioni prese nell’ambito della gestione e dello sviluppo delle 
risorse umane, anche per l’accesso a ruoli o incarichi diversi, sono basate su considerazioni di 
profili di merito e/o corrispondenza tra profili attesi e profili posseduti dalle risorse. 
La gestione del personale di Italiaonline è quindi condotta sempre nel rispetto dei diritti umani, 
della diversità e della garanzia di pari opportunità per tutti i dipendenti, ripudiando sempre 
qualsiasi forma di discriminazione. Per garantire ciò, si impegna a mettere continuamente in atto 
sia principi contenuti all’interno del Codice Etico di Gruppo, sia attraverso il rispetto di quanto 
disciplinato all’interno dei Contratti Collettivi Nazionali del Lavoro.  All’interno di Italiaonline tutte 
le funzioni aziendali hanno il compito di rispettare le norme in materia di pari opportunità e diritti 
umani e, ove necessario, segnalare prontamente eventuali abusi e violazioni attraverso la casella 
aziendale di whistleblowing. 
Per quanto riguarda i rapporti lavorativi con il personale impiegato nei centralini aziendali, attività 
notoriamente ad elevato rischio reputazionale rispetto alle condizioni di lavoro, si nota che tutto il 
personale coinvolto in questa area del business, costituito da staff e operatori dei call center, ha 
formalizzato rapporti di lavoro subordinato con orari di lavoro fissi (salvo le flessibilità concordate). 
Il Gruppo ha attivato una serie di iniziative di comunicazione contro la discriminazione tramite i 
propri canali istituzionali (intranet, video e social) e con il coinvolgimento attivo dei dipendenti (es. 
video dipendenti nella giornata contro l'omofobia). 
Infine, all’interno dell’organico dipendente l’azienda include alcuni lavoratori a ridotta capacità 
lavorativa a causa di disabilità fisica per ottemperare agli obblighi di legge e nel rispetto della 
politica aziendale di non discriminazione. 
In particolare, nell’ambito delle iniziative di sensibilizzazione sociale e di charity dedicate al 
coinvolgimento della popolazione aziendale e sviluppate nel 2017 troviamo l’adesione al Progetto 
Libellula, il primo network di aziende volto a prevenire e contrastare la violenza sulle donne, per 
promuovere  una  nuova  sensibilità  culturale.  Tra  le  prime  realtà  imprenditoriali  ad  aderire 
fattivamente all’iniziativa, Italiaonline ha contribuito con i suoi dipendenti, nell’ambito di un 
articolato confronto con i dipendenti di altre 13 importanti aziende, sul tema della violenza sulle 
donne. I dati risultanti dalla ricerca hanno costituito i contenuti di un e-Book dove per la prima 
volta vengono affrontati questi temi dall’interno delle organizzazioni d’impresa, con illuminanti 
risultati e spunti di riflessione. 
Nel mese di maggio 2017 Italiaonline ha aderito, con una strutturata attività di comunicazione su 
tutti canali aziendali interni esterni e sui social network, alle attività di sostegno alle campagne di 
informazione nazionali contro il cyberbullismo e per la Giornata Internazionale contro l’Omofobia, 
la Bifobia e la Transfobia (IDAHOBIT), promossa dal Consiglio d’Europa e dalla Federazione 
Mondiale di organizzazioni LGBTI, che in 125 paesi di tutto il mondo si batte per ottenere uguali 
diritti. 
Per questo impegno ampio e strutturato, Italiaonline ha vinto, nella categoria “DIVERSITY 
ORIENTED COMMUNICATION”, la prima edizione dei Legal Community Diversity Awards, il 
riconoscimento attribuito ad aziende ed istituzioni impegnate nella valorizzazione della diversità 
 
  40 