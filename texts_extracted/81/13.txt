Gruppo Italiaonline   Dichiarazione consolidata di carattere non finanziario 2017 
   
 
Attività svolte dal Gruppo e principali rischi 
di natura non finanziaria  
 
Italiaonline S.p.A. - società quotata sul MTA di Borsa Italiana - è la prima internet company italiana 
con 4.5 milioni di utenti unici3 che navigano ogni giorno sulle sue web property, di cui 2,4 milioni 
da mobile, ed una market reach del 54%. Italiaonline offre servizi di web marketing e di digital 
advertising, inclusi la gestione di campagne pubblicitarie e la generazione di leads attraverso i 
social network ed i motori di ricerca. L’obiettivo strategico dell’azienda è consolidare la leadership 
italiana nel mercato del digital advertising per grandi account e nei servizi di marketing locale - 
con la mission di digitalizzare le PMI nazionali. Alle PMI, vera ossatura del paese, Italiaonline 
offre un portafoglio completo di prodotti integrato sull’intera catena del valore di servizi digitali, 
dalla presenza on-line al digital advertising, al web design, al web marketing e alle soluzioni cloud. 
Fanno oggi parte di Italiaonline, un Gruppo con oltre 1.800 dipendenti, i portali Libero, Virgilio e 
SuperEva,  i  servizi  per  imprese  e  cittadini  Pagine  Gialle,  Pagine  Bianche  e  Tuttocittà,  la 
concessionaria di pubblicità online IOL Advertising e circa 60 Media Agency diffuse lungo tutta la 
penisola che costituiscono, con oltre 800 agenti, la più grande rete italiana di consulenti di servizi 
e prodotti per le grandi e piccole imprese, che serve oltre 200.000 PMI e 700 grandi clienti.  
 
Il Gruppo, nato il 20 giugno 2016 a seguito della fusione tra Italiaonline S.p.A. e Seat Pagine 
Gialle S.p.A., è controllato per il 58,8% dalla Libero Acquisition S.à r.l e controlla interamente le 
seguenti  società:  Moqu  Adv  S.r.l.  (digital  media  company  specializzata  nel  settore  digital 
performance  advertising,  in  particolare  nell’ottimizzazione  di  campagne  pubblicitarie  a 
performance), le Digital Local Services (una rete di circa 60 società organizzate come filiali 
territoriali  costituite  per garantire  un maggior  presidio  della rete  commerciale  ed  offrire  un 
adeguato supporto ai clienti e agli agenti), Prontoseat S.r.l. (azienda specializzata nella gestione 
di servizi di customer service e teleselling per conto del Gruppo) e Consodata S.p.A. (società 
specializzata nei servizi di marketing e di business information che fornisce un’ampia gamma di 
servizi a supporto del business dei clienti). 
 
Le società del gruppo e i loro dipendenti 
 
Dipendenti del Gruppo per Società  2017 
Italiaonline S.p.A.  1.130 
Gruppo Moqu  30 
Digital Local Services (società dislocate sul territorio)  352 
N° 
Prontoseat S.r.l.  252 
Consodata S.p.A.  57 
Totale  1.821 
 
In considerazione delle attività svolte e dei mercati di operatività, i rischi di carattere non 
finanziario sono riconducibili principalmente agli ambiti riportati nel seguito. Nei singoli capitoli 
della Dichiarazione saranno descritte le politiche adottate e le attività svolte dal Gruppo per la loro 
corretta gestione. 
 
                                                
3 Fonte: Audiweb Database, powered by Nielsen, TDA media 2017. I dati Audiweb Database al momento non comprendono Google, Facebook e 
Microsoft. 
 
  11 