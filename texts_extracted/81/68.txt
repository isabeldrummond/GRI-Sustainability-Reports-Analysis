Gruppo Italiaonline   Dichiarazione consolidata di carattere non finanziario 2017 
   
 
Nel mese di maggio Italiaonline ha aderito, con una strutturata attività di comunicazione su 
tutti canali aziendali interni esterni e sui social network, alle attività di sostegno alle campagne 
di informazione nazionali contro il cyberbullismo e per la Giornata Internazionale contro 
l’Omofobia, la Bifobia e la Transfobia (IDAHOBIT), promossa dal Consiglio d’Europa e dalla 
Federazione Mondiale di organizzazioni LGBTI che in 125 paesi di tutto il mondo si batte per 
ottenere uguali diritti. 
Per questo impegno ampio e strutturato, Italiaonline ha vinto, nella categoria “DIVERSITY 
ORIENTED COMMUNICATION”, la prima edizione dei Legal Community Diversity Awards, il 
riconoscimento attribuito ad aziende e istituzioni impegnate nella valorizzazione della diversità 
e nella garanzia dei diritti, con il patrocinio del Comune di Milano, per l’impegno nel rispetto 
della diversità a 360°.  
 
Per rendere la Pasqua ancora più significativa, i dipendenti di Italiaonline hanno acquistato le 
uova e gallinelle solidali di Wamba e le colombe e gli ovetti di CIFA Onlus, il cui ricavato è 
stato dedicato ai bambini malati di atrofia muscolare spinale (SMA) e alle loro famiglie e al 
progetto “Tutte a Scuola!”, per dare alle ragazze etiopi di Wuchale gli strumenti per studiare e 
crescere nella loro terra.  
A dicembre, in prossimità delle Festività Natalizie e di fine anno sono stati organizzati nelle 
sedi di Assago e di Torino due mercatini solidali a cui sono state invitate a partecipare 
Organizzazioni di volontariato non governative di rilevanza nazionale che hanno avuto così 
modo di presentarsi ai dipendenti, raccogliendo fondi per sostenere i progetti in corso e 
proponendo collaborazioni di volontariato. Tra le Onlus i dipendenti Italiaonline hanno potuto 
conoscere l’ Aism, che sostiene la lotta alla sclerosi multipla; l’Associazione Luisa Berardi che 
sostiene bambini disagiati e le loro famiglie sia nel percorso di scuola che nella comunità; la 
Cifa, impegnata a migliorare le condizioni di vita dei bambini in situazione di bisogno o in stato 
di abbandono, e a tutelare i loro diritti fondamentali; è attiva nella realizzazione di progetti di 
cooperazione internazionale e programmi di sostegno a distanza in Asia e Africa; Emergency, 
che offre cure medico-chirurgiche gratuite e di elevata qualità alle vittime delle guerre, delle 
mine antiuomo e della povertà; l’Ente Nazionale Protezione Animali; Libera Opera, che 
coordina e sollecita l’impegno della società civile contro tutte le mafie tramite il riutilizzo a fini 
sociali dei beni confiscati alle associazioni malavitose; Wamba, Organizzazione che opera nel 
settore dell’assistenza sociosanitaria in Italia e nel mondo, con focus particolare sull’atrofia 
muscolare spinale; l’ABIO, che dal 1978 è a fianco dei bambini in ospedale; Freedhome, un 
gruppo di cooperative sociali con l’obiettivo di riabilitare i detenuti negli istituti carcerari; la  
Lega Anti Vivisezione che da oltre 40 anni combatte per il rispetto dei diritti degli animali; 
Medici senza frontiere, in prima linea con l’assistenza medica nelle zone di guerra e nelle crisi 
nel mondo; SOLEOnlus, che sostiene progetti di sviluppo in piccole realtà principalmente in 
Mozambico, Burkina Faso e Niger; infine Terramia, che opera dal 1984 nell’ambito specifico 
della dipendenza da sostanze patologiche.  
Come ogni anno nel periodo natalizio, sul tema regalie aziendali, il Codice Etico adottato da 
Italiaonline richiede di non accettare e non fare regali da e a pubblici esterni, clienti, fornitori 
o terze parti che hanno o che potrebbero avere rapporti di affari con l’azienda: questo per 
tutelare la piena autonomia e indipendenza. 
Ciò che non dovesse essere possibile restituire, per i più diversi motivi, viene destinato in 
beneficienza: quest’anno, i regali di tipo alimentare vengono destinati all’associazione Pane 
Quotidiano, che li distribuisce alle fasce più bisognose della popolazione. 
 
  66 