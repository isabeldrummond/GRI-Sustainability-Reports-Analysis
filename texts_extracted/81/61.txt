Gruppo Italiaonline   Dichiarazione consolidata di carattere non finanziario 2017 
   
 
Durante la fase di selezione dei fornitori e in particolar modo durante la definizione dei contratti 
di  appalto,  Italiaonline  S.p.A.  e  le  altre  società  del  Gruppo,  al  fine  di  non  incorrere  nelle 
conseguenze dovute alla violazione di una qualsiasi forma di responsabilità solidale, effettuano 
verifiche  mirate  sul  fornitore,  prestando  particolare  attenzione  a  tematiche  di  carattere 
giuslavoristico. Nei casi in cui dovessero emergere potenziali rischi connessi a questa tematica, 
Italiaonline inserisce alcune clausole specifiche a tutela dell’azienda. In generale, dato l’elevato 
rischio potenziale insito in questo tipo di rapporti, Italiaonline S.p.A. e le società del Gruppo 
cercano di stabilire rapporti brevi escludendo le formule di rinnovo automatico. 
In particolare, le clausole contrattuali in ambito giuslavoristico possono trattare: 
-  previsione di un’apposita clausola in base alla quale l’appaltatore garantisce (fornendo 
adeguata  manleva)  che  il  personale  utilizzato  nell’esecuzione  del  contratto  sia 
regolarmente retribuito secondo l’attuale normativa sul contratto collettivo di lavoro e che 
i versamenti delle ritenute fiscali e dei contributi previdenziali ed assicurativi obbligatori 
vengano regolarmente effettuati; 
-  previsione, nei casi in cui il valore del contratto lo consenta, da parte dell’appaltatore di 
una fideiussione a prima richiesta a garanzia della corretta corresponsione al proprio 
personale dipendente (o equiparato) dei trattamenti retributivi, contributivi, assicurativi e 
previdenziali dovuti, previsti da leggi, regolamenti e/o accordi di categoria; 
-  previsione di una clausola contrattuale con la quale il committente abbia, anche a titolo 
cautelativo vista la responsabilità solidale, la facoltà di sospendere i pagamenti in caso di 
mancanze e/o segnalazioni sull’irregolarità del versamento di retribuzioni e/o corrispettivi 
e  che,  inoltre,  stabilisca  il  pagamento  della  fattura  solo  una  volta  ricevuta  la 
documentazione rilevante a fini contributivi/retributivi;  
-  divieto, salvo espressa autorizzazione, di concessione di un subappalto totale o parziale 
del servizio così da mantenere un maggior controllo sull'appaltatore. 
 
Al fine di massimizzare la mitigazione di incorrere in rischi in materia giuslavoristica derivanti dalla 
responsabilità solidale del committente e dell’appaltatore, a livello operativo viene richiesto il 
Documento Unico Regolarità Contributiva (DURC) oppure, in alternativa e preferibilmente, il 
modello F24 relativo ai versamenti contributivi effettuati. Nei casi maggiormente critici viene 
richiesta la dichiarazione di correttezza di pagamento delle retribuzioni. 
La verifica e la gestione dei fornitori è in carico alla funzione Procurement che si rivolge, laddove 
necessario, alla Funzione Legale per attività di supporto. 
A garanzia del rispetto delle norme vigenti ed applicabili a questa tipologia di fornitura, il contratto 
con il fornitore unico degli elenchi prevede esplicito e specifico obbligo in capo all’affidatario 
dell’appalto di adeguati permessi, licenze ed autorizzazioni ed al rispetto della normativa vigente. 
A tutela e salvaguardia degli eventuali rischi sociali, i contratti di fornitura di Italiaonline per tali 
classi  merceologiche  esplicitano  obblighi  ed  impegni  a garanzia  del  rispetto  e tutela  delle 
normative vigenti. In particolare, per i fornitori dell’area Print viene esplicitata la prevenzione di 
incendi ed infortuni, per i Call Center e i fornitori di siti web viene richiesta una dichiarazione di 
osservanza all’interno delle proprie strutture di tutte le norme di legge e di regolamento in materia 
di tutela della salute e della sicurezza nei luoghi di lavoro, garanzia di regolarità retributiva e 
contributiva del personale dipendente e, qualora utilizzato, del personale non dipendente e dei 
collaboratori. 
Italiaonline inserisce nei contratti anche previsioni relative alla possibilità di richiedere attestazioni 
di regolarità e di visite ispettive, per il rispetto dei CCNL di settore, il rispetto delle disposizioni 
normative  sulle  attività  dei  Call  Center  tra  cui  l’iscrizione  al  Registro  degli  Operatori  di 
 
  59 