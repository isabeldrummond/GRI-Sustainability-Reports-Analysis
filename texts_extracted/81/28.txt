Gruppo Italiaonline   Dichiarazione consolidata di carattere non finanziario 2017 
   
 
 
La gestione del conflitto d’interessi 
 
Tra i principi di comportamento e di controllo adottati da Italiaonline rispetto ai rischi di reato 
descritti  dal  D.Lgs.  231/2001,  le  Linee  Guida  231  e  il  Codice  Etico  aziendale  prevedono 
l’osservanza del principio generale di imparzialità e assenza di conflitti di interessi da parte di tutti 
i destinatari del modello organizzativo 231 che sono tenuti a condurre la propria attività con 
professionalità e imparzialità. Le persone destinatarie del modello organizzativo 231 hanno così 
l’obbligo di evitare qualsiasi situazione dalla quale possa sorgere un conflitto di interessi che 
possa incidere, anche solo potenzialmente, sulla capacità del singolo di agire nell’interesse della 
società e degli azionisti. 
 
Italiaonline S.p.A. previene il rischio di potenziali conflitti di interessi anche attraverso una propria 
specifica procedura in materia di operazioni con parti correlate – adottata in attuazione del 
regolamento delle operazioni con parti correlate approvato con delibera Consob n. 17221 del 12 
marzo 2010 (così come modificato con delibera Consob n. 17389 del 23 giugno 2010) – che 
disciplina il regime procedurale che la Società deve applicare in occasione della realizzazione - 
in via diretta o per il tramite di società controllate - di operazioni con parti correlate; e ciò al fine 
di assicurarne la trasparenza e la correttezza sostanziale e procedurale. 
Per quanto riguarda le potenziali situazioni di conflitti di interessi che possono riguardare uno o 
più membri dei Consiglio di Amministrazione di società del Gruppo, si segnala che, in linea 
teorica, tali circostanze potrebbero essere ingenerate da rapporti diversi intrattenuti all’interno 
delle società del Gruppo, dalla ricezione di compensi legati al raggiungimento di determinati livelli 
di performance in cariche e/o ruoli e infine da interessi personali nell’ambito di specifiche 
operazioni.  
Al  fine  di  mitigare  tali  rischi  gli  amministratori  delle  società  del  Gruppo  sono  chiamati  a 
comunicare, prima o durante le riunioni dei relativi consigli, agli altri amministratori ed al Collegio 
Sindacale (laddove nominato) qualsiasi genere di interesse che per conto proprio, o di terzi, 
dovessero detenere nell’ambito di una data operazione. È inoltre importante notare che la stessa 
composizione del Consiglio di Amministrazione della Italiaonline S.p.A. (ove il 44% è composto 
da consiglieri indipendenti) contribuisce ad assicurare l’indipendenza delle decisioni prese. 
 
Il presidio sul controllo del rischio di conflitto di interessi prende anche in considerazione il 
rapporto con i fornitori del Gruppo e, in particolare, gli “incarichi per prestazioni professionali”. 
Secondo quanto disciplinato dal modello organizzativo 231, ai fini della selezione di un fornitore, 
è necessario accertare che questo possieda adeguati requisiti di onorabilità e professionalità 
necessari per lo svolgimento dell’incarico e che, allo stesso tempo, non sussistano condizioni di 
incompatibilità e conflitto di interessi. Il Codice Etico di Gruppo, all’interno dell’art. 8, prevede 
un’apposita sezione riguardo gli obblighi di astensione nei casi in cui venisse accertata la 
sussistenza di un episodio di conflitto di interesse rispetto al rapporto con un dato fornitore. 
 
Compliance 
 
Di seguito si riportano una serie di indicatori di performance relativi alla compliance del Gruppo. 
In particolare, dall’analisi di tali indicatori si segnala che nessuna delle segnalazioni ricevute 
durante il 2017 ha portato all’accertamento di episodi di reati in materia di corruzione, concorrenza 
sleale, anti-trust e ambientale. Si segnala soltanto la ricezione di sanzioni non significative di 
carattere tributario e previdenziale la cui entità è stata tale da non compromettere lo svolgimento 
 
  26 