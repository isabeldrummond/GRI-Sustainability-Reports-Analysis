72
RISCHI DI MERCATO  
I rischi di mercato includono gli effetti che i cambiamenti nel mercato 
potrebbero avere sull’attività operativa e sono connessi alla capacità 
di Nova Coop di reagire adeguatamente.  La contrazione dei consumi 
e la progressiva saturazione del mercato portano ad una pressione 
concorrenziale sempre più spinta e agguerrita, in cui le politiche 
promozionali sono sempre più attente e complesse. Nova Coop 
fronteggia tale rischio impegnandosi a realizzare la politica di 
convenienza e distintività definita nel Piano Strategico. Inoltre 
il monitoraggio costante dell’andamento delle vendite consente di 
operare ulteriori interventi a sostegno delle stesse. 
RISCHI OPERATIVI  
I rischi operativi sono i rischi di perdite connaturati nella gestione 
corrente dell’attività, legati ai processi, all’organizzazione e ai 
sistemi. La continua attività di revisione dei processi aziendali 
e dell’organizzazione del lavoro, oltre agli strumenti tipici di 
pianificazione e controllo, costituiscono elementi essenziali di 
monitoraggio che mirano a garantire la capacità di Nova Coop di 
agire nel contesto competitivo di riferimento. 
RISCHI IMMOBILIARI  
I rischi immobiliari sono connessi alla valorizzazione del patrimonio 
immobiliare complessivamente detenuto da Nova Coop. Tali rischi 
sono gestiti tramite: 
•  un’attenta politica in fase di acquisto, rivolta alla ricerca 
dell’immobile il più possibile rispondente alle effettive necessità 
operative; 
•  un’attenta gestione degli immobili concessi in locazione, con 
determinazione dei canoni secondo principi di sostenibilità che 
consentano una ragionevole certezza nell’incasso e la continuità 
dei rapporti contrattuali in essere. 
Bilancio di Condivisione 2017