 
33  Dichiarazione consolidata non finanziaria al 31 dicembre 2017  ddooBBaannkk 
doBank ha aderito in qualità di Socio Sostenitore, all’associazione Valore D, che ha lo scopo 
di promuovere la diversità e l’inclusione nell’ambito delle aziende. Ogni mese la funzione 
Talent Management seleziona risorse da tutte le società del Gruppo per la partecipazione ad 
eventi organizzati da Valore D: programmi di mentorship, corsi e seminari tematici, occasioni 
di condivisione di best practices. Le iniziative sono volte a stimolare la riflessione e promuovere 
un cambiamento culturale in azienda che generi un clima di rispetto e coinvolgimento, al fine 
di creare un’organizzazione innovativa che superi pregiudizi di qualsiasi genere e sviluppi una 
cultura realmente inclusiva. 
 
6.5 Incentivi e remunerazione del personale 
 
Il processo remunerativo del Gruppo doBank ha, quale organismo apicale, il Consiglio di 
Amministrazione, tramite il Comitato per la Remunerazione, il quale svolge funzioni consultive, 
istruttorie e propositive nei riguardi del Consiglio di Amministrazione della Capogruppo in 
materia di adeguatezza delle politiche e dei piani di remunerazione e incentivazione, nonché 
le loro implicazioni in relazione all’assunzione e gestione dei rischi.  
 
Per ulteriori informazioni si rimanda al contenuto del documento “Regolamento comitato 
remunerazioni”  reperibile  alla  sezione  “Governance”  del  sito  internet  aziendale 
www.dobank.com. 
 
La Capogruppo, a tal fine, ha individuato diversi strumenti di remunerazione variabile distinti e 
specifici per le diverse funzioni e ruoli aziendali: 
•  sistema di incentivazione di tipo “Management By Objectives” (c.d. “MBO”): sistema 
incentivante strutturato che si avvale di schede obiettivo “individuali” coerenti con i 
piani strategici e operativi e con la posizione organizzativa del personale destinatario; 
•  sistema di incentivazione legato alla performance dei titoli azionari: sistema incentivante 
legato alla quotazione e basato sul valore delle azioni;  
•  sistema di incentivazione per i gestori: sistema incentivante strutturato per il personale 
dedicato all’attività di gestione sulla base di predefiniti obiettivi di business e individuali;  
•  premio  aziendale  di  produttività  (“Valore  Aggiunto  Pro-capite”  ovvero  “VAP”): 
componente variabile corrisposta al personale dipendente per il riconoscimento della 
produttività/ impegno nel periodo di riferimento, così come definita dal Contratto 
Collettivo  Nazionale  di  Lavoro  le  cui  condizioni  e  criteri  possono  essere  stabiliti 
annualmente nell’ambito della contrattazione integrativa aziendale; 
•  premio di merito: componente variabile corrisposta in base alle performance individuali 
e  ai  meriti  conseguiti  dal  personale  dipendente  e  riconosciuti  dal  responsabile 
gerarchico;  
•  premio outstanding: componente variabile di natura eccezionale finalizzata a premiare 
il conseguimento di prestazioni particolarmente meritevoli che può essere riconosciuta 
al  personale  dipendente.   È prevista la possibilità di  riconoscere ulteriori forme di 
retribuzione variabile straordinarie (i.e. bonus di ingresso, buy-out e retention).  
 
6.6  Benefit e welfare aziendale  
 
I benefit - non correlati ai risultati effettivamente conseguiti - sono forme di retribuzione in 
natura, anche frutto di eventuali pattuizioni individuali o contrattazioni di secondo livello, volte 
ad accrescere la motivazione e la fidelizzazione del dipendente. I principali benefit che 
attualmente possono essere riconosciuti al personale, oltre a quelli già previsti dal Contratto 
Collettivo Nazionale del Lavoro (ove applicabile), in coerenza con la normativa interna tempo 
per tempo vigente, sono: 
 