 
45  Dichiarazione consolidata non finanziaria al 31 dicembre 2017  ddooBBaannkk 
10.1   Materiali di consumo  
 
Con riferimento agli impatti ambientali legati all’utilizzo dei materiali di consumo, doBank ha 
avviato un’attività volta alla riduzione dei consumi di carta e l’efficientamento dei relativi 
processi di utilizzo.  
 
doBank si è adoperata, attraverso una campagna interna di comunicazione, sensibilizzando 
i dipendenti e chiedendo la loro collaborazione allo scopo di contribuire in modo proattivo al 
corretto utilizzo di stampe, così come al corretto utilizzo delle fonti energetiche ed idriche.  
 
Il Gruppo promuove un business sostenibile, anche mediante iniziative finalizzate a limitare gli 
impatti ambientali delle proprie attività, in primo luogo con politiche aventi l’obiettivo di 
digitalizzare i propri processi.  
 
Con riferimento alla rete esterna dei legali recuperatori, rileva osservare che sussistono obblighi 
contrattuali stabiliti dall'accordo operativo che disciplina il rapporto di collaborazione. Tale 
accordo prevede l'obbligo per il legale di digitalizzare tutta la documentazione afferente agli 
incarichi conferiti, con evidente risparmio di carta stampata e correlati benefici ambientali.  
 
Altro obbligo sancito espressamente dall'accordo operativo è l'utilizzo in via esclusiva del 
sistema informativo web-based EPC, che può essere utilizzato ovunque, limitando la necessità 
di recarsi presso i singoli studi professionali per poter utilizzare il sistema e consentendo pertanto 
una riduzione degli spostamenti, generando un positivo impatto ambientale.  
 
Da oltre un anno inoltre la funzione External Legal Network (di seguito anche “ELN”) di doBank 
utilizza il sistema della sottoscrizione digitale dei documenti con invio via PEC degli stessi, con 
evidenti risparmi di spese e benefici ambientali per ulteriori risparmi di carta.  
 
Negli ultimi anni si è inoltre registrata una riduzione dello scambio documentale cartaceo e, 
contestualmente, un aumento dell'utilizzo di documenti elettronici: questo obiettivo è stato 
realizzato attraverso la messaggistica EPC, l'invio delle comunicazioni per posta certificata, la 
fatturazione elettronica  tramite  portale. I  legali esterni,  dopo il loro  convenzionamento, 
devono partecipare ad un corso formativo tenuto sul portale dei legali EPC, il cui utilizzo è 
imprescindibile per l'attività. 
 
Allo stesso modo è attivo in doBank il sistema di fatturazione cumulativa elettronica (unica 
fattura per ogni mandante a prescindere dal numero di notule che la compone), con 
evidente risparmio di carta stampata e correlati benefici ambientali. 
 
 
Materiali utilizzati per peso e volume UdM 2017
Peso totale dei materiali utilizzati kg 35.445
Carta  kg 34.980
 
 
 
Materiali utilizzati per peso e volume UdM 2017
Peso totale dei materiali utilizzati kg 465
Toner[1] kg 465
[1] Il dato è stato ottenuto moltiplicando il peso unitario di ogni singola tipologia di toner per il numero 
degli stessi sostituiti nell’anno.
 
 