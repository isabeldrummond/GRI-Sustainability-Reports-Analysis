 
42  Dichiarazione consolidata non finanziaria al 31 dicembre 2017  ddooBBaannkk 
Durante La Gardenia di AISM 2017 sono state invece distribuite oltre 380 gardenie e i fondi 
raccolti sono stati destinati a progetti di ricerca scientifica mirati a trovare cure per la Sclerosi 
Multipla Pediatrica. Le iniziative sono state supportate da attività di comunicazione realizzate 
ad hoc. 
 
AIRC (Associazione Italiana per la Ricerca sul Cancro) 
 
doBank è Partner dell’AIRC, l’Associazione Italiana per la Ricerca sul Cancro, per sostenere la 
ricerca oncologica e la diffusione dell'informazione scientifica attraverso la raccolta di fondi. 
Dall'anno della sua fondazione AIRC è impegnata a finanziare in maniera costante la ricerca 
oncologica  nel  nostro  Paese,  con  particolare  attenzione  ai  giovani  ricercatori,  e  a 
sensibilizzare e informare il pubblico in materia. Da diversi anni il Gruppo doBank aderisce 
all’iniziativa I Cioccolatini della Ricerca. Nel 2017 hanno aderito le sedi di Roma, Milano e 
Verona. L’iniziativa è stata supportata da attività di comunicazione realizzate ad hoc. 
 
BIMBI IN UFFICIO CON AIRC 
 
Il Gruppo doBank aderisce alla giornata Bimbi in Ufficio con mamma e papà, l’iniziativa 
promossa dal Corriere della Sera dedicata ad accogliere i bambini in azienda.  
Per la giornata dei Bimbi in Ufficio 2017, in qualità di partner dell’AIRC, doBank ha sviluppato 
un format dedicato in collaborazione con l’associazione con l’obiettivo di promuovere il 
benessere, la prevenzione e la ricerca scientifica. 
Sono  stati  realizzati  diversi  laboratori  didattici  per  aiutare  i  bambini  a  diventare  adulti 
consapevoli e capaci di fare scelte salutari trattando temi come l’educazione ai corretti stili 
di vita, la sana alimentazione e l’attività fisica. I laboratori che si sono svolti durante la giornata 
sono stati: 
•  sana alimentazione e stagionalità degli alimenti - Siamo (anche) ciò che mangiam; 
•   attività fisica - Muoversi per vivere bene; 
•  prevenzione e ricerca - La salute inizia da qui; 
 
Si  sono  svolti  incontri  formativi  con  i  ricercatori  AIRC  per  condividere  l’entusiasmo,  la 
motivazione e i risultati legati al loro prezioso lavoro.  
 
8.2 Partecipazione ad associazioni di categoria 
 
Il Gruppo doBank, ad oggi, contribuisce o è iscritto a: 
•  ABI – Associazione Bancaria Italiana; 
•  Fondo interbancario di tutela dei depositi; 
•  Consorzio CBI (Customer to Business Interaction); 
•  Conciliatore Bancario Finanziario. 
 
9.  CATENA DI FORNITURA 
 
Nell’ambito del complessivo processo di strutturazione delle funzioni operative del Gruppo 
doBank, l’area della “supply chain”, selezione e presidio dei fornitori è quella attualmente 
interessata da attività di rafforzamento e formalizzazione. 
 
Rileva infatti osservare, con riferimento a doBank, che il processo di selezione dei fornitori è 
stato attribuito in gestione esterna a UniCredit Business Integrated Solutions (società del 
Gruppo UniCredit), la quale ha condotto per conto di doBank, le trattative e le gare per la 
scelta dei fornitori. A partire dal 2018, prende avvio il processo di selezione e monitoraggio dei 
fornitori gestito internamente dall’ufficio Acquisti di doBank per tutto il perimetro del Gruppo 
doBank.  
 
 