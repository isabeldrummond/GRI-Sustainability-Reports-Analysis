 
14  Dichiarazione consolidata non finanziaria al 31 dicembre 2017  ddooBBaannkk 
Nel 2017 il Gruppo doBank ha condotto l’analisi di materialità con l’obiettivo di individuare i 
temi rilevanti, per il Gruppo e per gli stakeholders, ossia quelli che influiscono in modo 
significativo sulla capacità di creare valore nel breve, medio e lungo periodo.  
 
Vengono considerati “materiali” gli aspetti che riflettono gli impatti significativi economici, 
ambientali e sociali dell’organizzazione o che potrebbero influenzare in modo sostanziale le 
valutazioni e le decisioni degli stakeholder. Tali aspetti sono importanti anche per la gestione 
dei rischi e per la strategia e costituiscono la base del reporting non finanziario. 
 
Sono  state  individuate  le  seguenti  categorie  di  portatori  di  interesse:  azionisti/mercato, 
dipendenti, società e professionisti costituenti la rete esterna dell’attività di Servicing, banche 
e altre categorie di clienti, debitori oggetto delle azioni di recupero crediti, collettività e 
territorio in senso allargato.  
 
L’analisi di materialità effettuata da doBank per il suo primo anno di rendicontazione è stata 
condotta in due fasi. La prima fase ha portato ad identificare le tematiche rilevanti per il 
Gruppo, anche attraverso un’analisi di benchmarking settoriale. A tale riguardo si è fatto 
riferimento al documento dell’ABI: “Linee guida sull’applicazione in banca degli Indicatori 
Ambiente del GRI (Global Reporting Initiative)” e all’analisi dell’informativa sulla sostenibilità 
sino ad oggi pubblicata su base volontaria da un paniere ristretto di specifici peers. Questa 
fase ha condotto a classificare i temi, in base alla loro rilevanza per doBank nelle due 
categorie: “Alta” e “Media”.  
 
La seconda fase è consistita in una valutazione interna da parte del management del Gruppo 
doBank,  finalizzata  ad  individuare  la  priorità  che  gli  stakeholders  attribuiscono  ai  temi 
identificati nella prima fase. Sono stati quindi raccolti i feedback di una cerchia di dipendenti 
comprensiva delle diverse funzioni responsabili dei dati da includere nell’informativa non 
finanziaria e di alcuni riporti diretti del Top Management.  
 
Si evidenzia  che doBank nel 2018 sta valutando la fattibilità di avviare un processo di 
engagement maggiormente strutturato, con l’obiettivo di coinvolgere in modo progressivo il 
maggior numero di stakeholders della Banca. 
   
 