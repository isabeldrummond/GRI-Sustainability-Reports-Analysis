 
22  Dichiarazione consolidata non finanziaria al 31 dicembre 2017  ddooBBaannkk 
segnalazioni né per il periodo oggetto della presente dichiarazione né per gli anni precedenti.  
 
5.2 Codice etico e norme aziendali  
 
Nel Gruppo doBank sono vigenti un insieme di norme, regole, procedure e un complesso di 
disposizioni organizzative che si integrano nei principi contenuti nel Codice e sono indirizzate 
ad  assicurare  il  rispetto  delle  strategie  aziendali,  il  conseguimento  dell’efficacia  e 
dell’efficienza dei processi aziendali, la salvaguardia del valore delle attività, la protezione 
dalle perdite, l’affidabilità, l’integrazione delle informazioni contabili e gestionali e, da ultimo, 
la piena conformità delle operazioni con le Leggi e i Regolamenti esterni, ivi comprese le 
istruzioni di Vigilanza.  
 
doBank ha adottato nel luglio 2016 il codice etico di Gruppo, che definisce l’insieme dei 
principi deontologici, dei doveri e delle responsabilità che la banca assume nei confronti di 
tutti i soggetti che collaborano con essa per il raggiungimento degli obiettivi aziendali, al fine 
di garantire che i comportamenti dei soggetti destinatari siano sempre ispirati a criteri di 
correttezza, collaborazione, lealtà, trasparenza e reciproco rispetto, nonché ad evitare che 
vengano poste in essere condotte inidonee. I destinatari sono tutti i soggetti interni alla banca 
e al Gruppo, e i soggetti esterni che in forza di rapporti contrattuali prestano la propria 
collaborazione per la realizzazione della propria attività. In particolare, nella scelta dei propri 
partner commerciali doBank e le altre società del Gruppo verificano che i principi etici su cui 
si basano le attività degli stessi risultino allineati a quelli del proprio codice etico, contribuendo 
alla creazione di virtuosismi di settore. 
 
5.3 Lotta alla corruzione  
 
Il Gruppo doBank presidia i rischi di corruzione attraverso il sistema di rilevazione dei rischi e dei 
controlli posti in essere nell’ambito della gestione del già citato Modello 231 che rappresenta 
comunque un framework in essere limitato al perimetro Italia. Per quanto riguarda il perimetro 
estero segnaliamo che ad oggi il Gruppo non è ancora operativo all’estero. 
 
Il  Gruppo  ha  in  programma  per  il  2018  la  definizione  di  un  framework  finalizzato  al 
rafforzamento dei presidi normativi e di controllo in tema di Anticorruzione. A tal fine, sono 
attualmente in corso le attività di analisi volte a valutare la possibilità di porre in essere attività 
di rafforzamento dei presidi normativi e dei controlli interni in tema di anticorruzione, con 
l’obiettivo di garantire l’adozione di regole e processi omogenei a livello di Gruppo con 
riferimento ai comportamenti posti in essere dai propri dipendenti ed esponenti. 
 
Nell’ambito di tali attività è stata completata una ricognizione dei: 
•  principali riferimenti normativi internazionali in tema anticorruzione (contesto normativo 
globale di riferimento) unitamente a 
•  gli standard internazionali di riferimento per lo sviluppo dei sistemi di controllo a presidio 
dei rischi in parola, forniti dalle organizzazioni che si sono pronunciate in tema di 
corruzione (Wolsfberg Group, Transparency, etc). 
 
Tale analisi ha condotto all’identificazione dei principali elementi organizzativi e di controllo 
che i legislatori hanno ritenuto fondamentali per un’adeguata politica di contrasto alla 
corruzione. Ognuno di questi elementi è stato successivamente utilizzato per mettere a 
confronto i Programmi anticorruzione adottati da un panel di peers selezionati fra le principali 
realtà che hanno implementato sistemi anticorruzione avanzati. È stata quindi realizzata 
un’indagine comparativa dei programmi anticorruzione di 11 peers di primario standing 
appartenenti ai seguenti settori (5 Banking, 3 Energy, 2 Manufacturing e 1 Società di scopo). 
 