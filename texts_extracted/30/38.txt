 
39  Dichiarazione consolidata non finanziaria al 31 dicembre 2017  ddooBBaannkk 
 
La Capogruppo doBank ha inoltre predisposto uno strumento di analisi della Rete che agisce 
da  sistema  di  rating.  Si  tratta,  in  particolare,  di  una  metodologia  innovativa  poiché 
rappresenta la prima esperienza strutturata in Italia e tra le pochissime in Europa secondo la 
quale il “sistema di rating” è basato sull’introduzione di tre nuovi ambiti:  
•  operativo; 
•  gestionale; 
•  relazionale. 
 
Gli ambiti di monitoraggio comprendono, nello specifico, nuovi indicatori che prevedono:  
•  il monitoraggio dei login all’interno del sistema informativo gestionale in EPC; 
•  il numero delle sentenze favorevoli ottenute nei giudizi di cognizione; 
•  la misurazione della proattività del Legale sulla base del monitoraggio delle proposte 
di delibera giudiziali inoltrate in EPC e favorevolmente deliberate; 
•  la misurazione del timing di ogni legale nelle procedure esecutive immobiliari. 
 
I criteri definiti per la determinazione dei rating hanno l’obiettivo di consentire a ciascun 
professionista un’analisi comparativa tra i propri livelli di qualità e i benchmark di riferimento 
(nazionali e per ogni singolo fattore) ovvero i parametri di riferimento ottimale con i quali si 
confrontano le diverse componenti del rating.  
La Capogruppo ha inoltre predisposto un supporto informativo utile per comprendere le 
modalità di definizione del rating e dei singoli fattori. I risultati di tale processo vengono 
trasmessi (in via riservata e personalizzata) a ciascun legale convenzionato come ulteriore 
stimolo al miglioramento della propria performance. 
 
Preliminarmente all'alimentazione di un nuovo legale con nuovi incarichi è sempre previsto un 
corso  di formazione / informazione  sul funzionamento  dell'applicativo  gestionale, la  cui 
manualistica è sempre a disposizione di tutti i legali attraverso il Testo Unico Legali Esterni (TULE), 
unitamente alla descrizione del modello gestionale e di funzionamento di doBank.   
 
Per la controllata Italfondiario S.p.A. le performances dei legali sono valutate dagli Asset 
Manager nel sistema informativo interno/Ifams. Viene espresso un voto per ciascuno dei 
seguenti aspetti:  
-  accuratezza atti e riscontri; 
-  tempestività; 
-  propositività;  
-  reperibilità.  
 
Il rating così generato per ciascun legale viene monitorato dalla struttura di External Legal 
Network di Italfondiario (di seguito anche “ELN-ITF”) attraverso un report interno.  
 
Nei casi di disallineamento dagli standard aziendali, ELN-ITF interviene sul legale direttamente 
o  tramite  segnalazione  delle  inefficienze  alla  banca  mandante  (nel  caso  di  legale 
appartenente ad albo gestito dalla mandante). 
 
Nei casi più gravi può essere disposta la sospensione del legale dall’affidamento di nuovi 
incarichi, nel caso di legali gestiti direttamente da ITF, approvata con delibera interna ovvero, 
nel caso di legali gestiti dalle Mandanti, su disposizione della Banca. 
 
Per il monitoraggio del livello di implementazione dei dati nel Portale dei Legali – EPC da parte 
dei legali convenzionati, ELN-ITF riceve un report giornaliero che indica la percentuale di 
completamento della scheda di presa incarico delle posizioni affidate.  
Preliminarmente all’abilitazione all’accesso al Portale ed all’affidamento di nuovi incarichi è 
previsto  per  il  nuovo  legale  convenzionato  un  corso  di  formazione  sul  funzionamento 
dell’applicativo e gli vengono fornite le linee guida operative.  
 
 