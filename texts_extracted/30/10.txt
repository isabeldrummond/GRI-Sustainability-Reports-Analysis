 
11  Dichiarazione consolidata non finanziaria al 31 dicembre 2017  ddooBBaannkk 
Grazie alla gestione di crediti più semplici e con taglio più piccolo, secondo procedure 
standardizzate, da un lato, e la gestione di crediti con taglio più grande, attraverso procedure 
personalizzate, all’altro, il Gruppo è in grado di garantire elevate efficienze operative. 
 
Il Gruppo fornisce, inoltre, una gamma integrata di prodotti ancillari, essenziali per massimare 
il risultato per i creditori. Tali prodotti, che sarebbero altrimenti affidati in outsourcing dal titolare 
del credito, comprendono:  
•  i servizi di business information, forniti tramite la piattaforma tecnologica di Italfondiario 
Business  Information  Services  (IBIS)  per  la  raccolta  e  l’analisi  delle  informazioni 
commerciali dei debitori;  
•  i servizi di assistenza nella valutazione, gestione e vendita di beni immobili, forniti tramite 
doReal Estate; 
•  le attività di coordinamento e/o propedeutiche al recupero giudiziale, tramite il servizio 
“doLegal”. 
 
In relazione ai crediti di titolarità di SPV ai sensi della Legge 130/1999, il Gruppo ha fornito 
assistenza nella strutturazione e implementazione per più di 40 cartolarizzazioni, ivi incluse 
molte delle più grandi operazioni di cartolarizzazione di crediti non-performing realizzate in 
Italia negli ultimi 17 anni. 
 In tale ambito il Gruppo fornisce servizi di Master Servicing e Special Servicing, nonché attività 
di consulenza in relazione alla strutturazione e costituzione delle SPV che saranno titolari dei 
crediti non-performing. Questo servizio è di particolare utilità per gli investitori che ricorrono ad 
operazioni di cartolarizzazione ai sensi della Legge 130/1999 per acquistare crediti non-
performing e sta diventando sempre più utile per le banche che intendono avvalersi del 
programma delle garanzie governative (GACS) di recente introduzione. 
 
Al riguardo doBank ha investito, indirettamente, in taluni portafogli di crediti non-performing 
insieme a investitori finanziari e intende continuare a considerare tali opportunità di co-
investimento nei casi in cui:  
(i)  il co-investimento possa aumentare le possibilità di ottenere contratti di Servicing 
profittevoli con banche e investitori finanziari e  
(ii)  gli  investimenti  offrano  ritorni  attrattivi.  Tali  investimenti  sono  realizzati  tramite  la 
sottoscrizione, in quote di minoranza, di titoli emessi da veicoli di cartolarizzazione disciplinati 
dalla Legge 130/1999.  
Grazie, infatti, alla propria lunga storia e al proprio track record nel settore del Servicing, 
doBank ha i giusti requisiti per valutare tali opportunità di co-investimento in portafogli di crediti 
non-performing dismessi dal settore bancario. Nel valutare le opportunità di investimento, il 
Gruppo doBank intende seguire specifiche linee guida:  
-  effettuare  investimenti  strumentali  all’ottenimento  di  contratti  di  Servicing/Due 
Diligence in relazione al portafoglio in oggetto insieme ad investitori istituzionali; 
-  preferire portafogli di grandi dimensioni con un profilo di cash flow prevedibile;  
-  acquisire tranche di titoli (i.e., senior, mezzanine, junior) lungo l’intera struttura di 
cartolarizzazione.  
Tale attività, finalizzata esclusivamente all’affidamento del contratto di Servicing, rappresenta, 
per il Gruppo doBank, un’importante opportunità di incrementare i propri profitti finanziari ed 
allineare i propri interessi a quelli dei clienti e comunque nell’ottica di continuare a mantenere 
una robusta posizione finanziaria di Gruppo e tenere limitato l’impegno di capitale in questo 
tipo di attività (modello “capital light”).  
Nel 2016 il Gruppo doBank ha investito complessivamente Euro 8,4 milioni in attività di Co-
investimento e si attende di investire nel prossimo futuro per ammontari annui  superiori al 2016, 
per  quote  proporzionali  attraverso  le  diverse  tranche  di  titoli  purché  l’investimento  sia 
strumentale alla finalizzazione di contratti di Servicing. Nel 2017, in particolare, il Gruppo ha 
sottoscritto un impegno vincolante per un investimento di Euro 30 milioni nel fondo Italian 
Recovery Fund (già Atlante II) ed ha provveduto ad un primo esborso monetario a tal fine di 
Euro 15,2 milioni. 
 
 