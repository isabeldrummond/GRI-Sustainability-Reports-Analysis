 
30  Dichiarazione consolidata non finanziaria al 31 dicembre 2017  ddooBBaannkk 
In tema di diversity, il progetto “salva-mamme”, l’adesione di doBank all’associazione “valore 
D”, la prima associazione in Italia di imprese che promuove la diversità, il talento e la leadership 
femminile. Inoltre, doBank fornisce ai propri dipendenti la possibilità di adesione al “part-time” 
per garantire la flessibilità adeguata a favorire la conciliazione dei tempi vita/lavoro nel 
rispetto delle esigenze tecnico-organizzative aziendali.  
 
In questo ambito ogni singola società del Gruppo ha stipulato alcuni accordi che ove possibile 
verranno omogeneizzati a livello di Gruppo, previsti anche per il 2018, volti a sostenere la 
carriera professionale della componente femminile in azienda. 
 
Il Consiglio di Amministrazione nel corso della riunione dell’8 marzo 2018, ha approvato il 
documento di orientamento denominato “Orientamento sulla composizione qualitativa e 
quantitativa del Consiglio di Amministrazione ritenuta ottimale”, recante i risultati dell’analisi 
preventiva svolta dal Consiglio di Amministrazione (supportato dal Comitato per le Nomine) 
circa la propria composizione quali/quantitativa considerata ottimale al fine del corretto 
assolvimento delle funzioni al medesimo attribuite, in conformità, in particolare, alle previsioni 
di cui alle Disposizioni di Vigilanza sul Governo Societario. 
Tale documento di orientamento tiene conto anche delle politiche in materia di diversità 
presenti nella Policy in materia di composizione degli Organi sociali, approvata dal Consiglio 
di Amministrazione in data 9 novembre 2017, ritenute applicabili dalla Società in merito alla 
composizione degli Organi di amministrazione e controllo relativamente al genere e percorso 
formativo che  gli Esponenti aziendali devono possedere.  A tale riguardo il Consiglio di 
Amministrazione  ha  privilegiato  la  sussistenza  di  tali  caratteristiche  indipendentemente 
dall’età dell’Esponente. 
Tali politiche,  con particolare  riferimento alla diversità  di genere,  trovano la loro  prima 
applicazione con il rinnovo delle cariche previsto in occasione dell’Assemblea degli Azionisti 
per l’approvazione del bilancio al 31 dicembre 2017. 
Il prossimo rinnovo è per doBank il primo mandato a cui si applica la Legge n. 120 del 12 luglio 
2011 che ha imposto l’obbligo di riservare una determinata quota dei componenti il Consiglio 
di Amministrazione delle società quotate al genere meno rappresentato.  
Tenuto anche conto delle previsioni dell’art. 2 della legge sopra citata, il Consiglio uscente ha 
raccomandato  che  sia  riservato  al  genere meno  rappresentato  almeno  un  quinto  dei 
componenti del nuovo organo amministrativo. 
 
doBank S.p.A. ha istituito un contributo per ciascun figlio di età compresa tra 4 e i 12 anni nei 
confronti del personale appartenente alle aree professionali e alla categoria dei quadri 
direttivi da erogarsi su base annuale 
 
In tema di Pari Opportunità doBank prevede un job market interno volto ad agevolare la 
mobilità interna infragruppo con l’obiettivo di valorizzare le risorse interne.  
 
Al fine di rafforzare l’integrazione del Gruppo, nel 2017 sono state unificate le sedi nelle città 
dove erano presenti più uffici con personale delle diverse entità societarie confluite in doBank 
e nel 2018 è previsto di avviare un percorso di armonizzazione in tema di previsioni di secondo 
livello che ogni società del Gruppo stesso applica ad oggi (i.e. buoni pasto, polizze sanitarie, 
etc).  
 
dobBank è dotata di un database centrale che gestisce i dati anagrafici e professionali di 
ciascun dipendente e che permette di produrre una rendicontazione trimestrale presentata 
al Consiglio di Amministrazione con oggetto la movimentazione del personale. Su base 
annuale doBank  fornisce, per ciascuna società del Gruppo, la rendicontazione ad  ABI 
relativamente alle caratteristiche del loro organico e su base biennale la rendicontazione 
relativa alla “parità di genere”. 
 
 