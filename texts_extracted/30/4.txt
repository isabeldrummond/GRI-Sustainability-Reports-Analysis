 
5  Dichiarazione consolidata non finanziaria al 31 dicembre 2017  ddooBBaannkk 
 
 
1.  LETTERA DEL CEO AGLI STAKEHOLDERS  
 
 
 
Con la pubblicazione della prima dichiarazione consolidata non finanziaria, doBank intende 
fornire un’informazione completa e trasparente su ciò che è stato fatto e si sta facendo, in 
termini di sostenibilità, come previsto dal decreto legislativo 254/2016.  
 
doBank, con l’impegno del Board, persegue un’integrazione sempre maggiore fra le logiche 
economico-finanziarie e quelle socio-ambientali. 
 
Il Gruppo doBank è il principale operatore italiano specializzato nei servizi per la gestione dei 
crediti problematici ed un partner strategico per banche ed investitori nella gestione integrata 
di ogni fase del ciclo di vita dei crediti, performing e non-performing. L’attività di doBank è 
volta ad abilitare il percorso di riduzione progressiva dei livelli di crediti deteriorati, curando al 
contempo  l’attenzione  ai  debitori  anche  attraverso  processi  di  efficientamento  e 
modernizzazione della gestione dei recuperi.  
 
Il contributo di doBank alla promozione dello sviluppo sostenibile si colloca in continuità con i 
propri obiettivi strategici: attraverso la propria operatività, doBank contribuisce al ripristino e 
alla tutela delle condizioni di stabilità finanziaria del sistema bancario italiano e dei singoli 
debitori, verso i quali si indirizzano le attività di recupero dei crediti.  
 
Il Gruppo doBank opera sull’intero territorio nazionale ed offre servizi che consentono di gestire 
dalle fasi iniziali il processo di recupero incluso il contatto e la trattativa con i debitori dei propri 
clienti, al fine di agevolare, per quanto possibile, l’individuazione di soluzioni rapide ed 
efficienti sotto il profilo dei costi. A tal fine, il Gruppo doBank privilegia il raggiungimento di 
accordi stragiudiziali per il recupero dei crediti affidati in gestione, potendo comunque 
affiancare i propri clienti anche nelle eventuali attività giudiziali.  
 
Con il più alto livello di specializzazione, expertise diversificate e complementari acquisite nel 
corso di diverse collaborazioni con i principali Istituti bancari italiani nel corso di oltre 17 anni di 
attività, doBank è in grado di anticipare i cambiamenti del mercato e semplificare i processi 
svolgendo il ruolo di problem solver nei confronti dei clienti Banche, contribuendo così a 
sviluppare soluzioni per il sistema bancario nazionale. 
 
doBank sostiene, attraverso numerose iniziative socio-ambientali, la collettività e le diverse 
realtà del territorio in cui opera. Inoltre, doBank supporta lo sport, forte elemento di coesione 
e  aggregazione  sociale,  che  ben  rappresenta  i  valori  propri  di  doBank:  impegno, 
competitività, dinamismo e rispetto. 
 
Nel 2017 il Gruppo ha concluso importanti nuovi accordi di mandato, ha registrato un 
significativo aumento di incassi e ricavi ha mantenuto stabile il livello complessivo dei costi, 
anche grazie ai risultati di efficienza legati agli investimenti tecnologici; ciò ha permesso un 
miglioramento dei margini operativi, con un margine EBITDA al 33%, e una crescita dell’utile a 
due cifre.  
 
Il 2018 vede il Gruppo impegnato nella prosecuzione dello sviluppo delle attività di Servicing 
delineate con il piano industriale dello scorso febbraio 2017 - che verrà aggiornato entro la 
fine del primo semestre del 2018 - focalizzato sui miglioramenti degli incassi, sulla crescita dei 
crediti in gestione e sullo sviluppo dei prodotti ancillari.  
 
   
 