 
43  Dichiarazione consolidata non finanziaria al 31 dicembre 2017  ddooBBaannkk 
Il processo prevede che i fornitori vengano individuati in base alle specifiche categorie 
merceologiche a cui afferiscono le singole forniture o servizi richiesti. Ogni azienda che viene 
interessata ad una trattativa è oggetto di propedeutica verifica tramite visure camerali. Ad 
oggi in tutti i contratti per la fornitura di servizi sono previste apposite clausole relative al 
rispetto, da parte dei fornitori: 
•  delle norme a tutela dei diritti dei lavoratori impiegati nelle prestazioni e in particolare 
dei contratti collettivi di lavoro della categoria di appartenenza; 
•  delle  disposizioni  in  materia  previdenziale,  antinfortunistica  e  assicurativa  e  della 
normativa specifica sulla sicurezza e salute sul lavoro. 
 
A tutti i fornitori si richiede il rispetto del Codice Etico mediante la documentata presa visione 
dello stesso e l’apposizione di una clausola contrattuale che impegni il contraente ad attenersi 
ai principi in esso riportati.  
doBank  richiede  inoltre  assicurazioni  in  merito  ai  mezzi,  anche  finanziari,  alle  strutture 
organizzative, al know-how, ai livelli di servizio, ai sistemi di qualità, che devono risultare 
adeguati al soddisfacimento delle esigenze del servizio di fornitura. 
 
Il processo in essere a partire dal 2018 per il ciclo acquisti si caratterizza inoltre per un maggior 
focus sulla gestione e supervisione del processo di qualifica dei fornitori: solo i soggetti che 
presentano requisiti economico – finanziari ed etico - legali in linea con gli standard aziendali 
definiti da doBank, sono ammessi nell’Albo fornitori e chiamati a partecipare alle procedure 
di sourcing.  
 
La qualifica di un fornitore è necessaria per l’assegnazione della fornitura: un fornitore non 
qualificato invitato alla gara deve completare l’iter di qualifica nel corso della gara e in ogni 
caso prima dell’assegnazione della fornitura. La qualifica di base ha durata di un anno dalla 
data di comunicazione dell’esito, ed è monitorata mediante sistema di allerta in Albo Fornitori.  
Successivamente alla fase di selezione, è prevista una valutazione ex post del fornitore, al fine 
di migliorare la qualità, ridurre i costi e i rischi relativi alle forniture e promuovere un continuo 
miglioramento del rapporto di partnership con i fornitori. A tal fine, nel corso della durata 
del/dei contratto/i, si attiva il processo di valutazione che coinvolge il centro di costo 
richiedente e il centro di responsabilità competente nella valutazione delle prestazioni dei 
fornitori, il quale si esplicita nella compilazione della scheda di monitoraggio. 
 
L’attenzione verso i temi della sostenibilità, ambientale e sociale / rispetto dei diritti umani è 
uno degli elementi alla base del processo di selezione e monitoraggio dei fornitori di doBank. 
doBank è attualmente impegnata in un’attività propedeutica all’emanazione del nuovo 
processo di spesa, che prevede una scelta dei fornitori nel pieno rispetto della trasparenza, 
tramite l’emissione di gare di appalto che considereranno, oltre all’aspetto economico, il 
modello  organizzativo  delle  aziende  coinvolte,  la  distribuzione  territoriale  e  le  iniziative 
condotte in termini di rispetto ambientale e diritti umani. 
 
Rientra infine nelle progettualità previste l’implementazione di un repository nel quale far 
convergere tutta la documentazione relativa ai contratti ed alle certificazioni che vengono 
richieste ai fornitori in termini di rispetto ambientale e dei diritti umani.  
 
   
 