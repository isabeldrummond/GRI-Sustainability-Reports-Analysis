 
27  Dichiarazione consolidata non finanziaria al 31 dicembre 2017  ddooBBaannkk 
6.2 Formazione e sviluppo del personale  
 
All’interno degli ambiti di responsabilità della funzione Resources&Transformation, l’ufficio 
Talent  Management  si  occupa  della  formazione  del  personale  a  livello  di  Gruppo.  In 
particolare, l’ufficio Talent Management:  
•  supporta la definizione delle politiche di formazione del personale, in termini di sviluppo 
di competenze manageriali e professionali, in accordo con le linee strategiche della 
Capogruppo;  
•  cura la rilevazione delle esigenze formative di natura manageriale e obbligatoria, 
tecnica, comportamentale e obbligatoria; e progetta e organizza le relative iniziative;  
•  cura  la  progettazione,  la  gestione  e  l'organizzazione  delle  iniziative  formative  a 
supporto dello sviluppo di competenze manageriali e professionali di interesse per tutto 
il Gruppo/infragruppo nonché delle iniziative a supporto dei processi di trasformazione 
strategica ed organizzativa; 
•  cura la gestione dei processi di finanziamento della formazione tramite specifici fondi 
di categoria/istituzionali;  
•  assicura la qualità e l'efficacia degli interventi formativi.  
 
La formazione continua è uno strumento fondamentale di sviluppo e crescita del personale 
aziendale. doBank presta forte attenzione alla rilevazione dei fabbisogni formativi e alla 
progettazione di contenuti di Piani Formativi adeguati alla dimensione e al posizionamento 
del Gruppo sul mercato.  
 
E’ in corso di emissione una procedura interna che disciplina il processo di elaborazione del 
Piano  Annuale  di  formazione,  dall'analisi  delle  esigenze  delle  singole  strutture  sino 
all'erogazione delle sessioni formative e al reporting interno ed esterno (a stakeholders, società 
di rating, funzioni aziendali di controllo, etc). Inoltre, allo scopo di poter assicurare un'ampia 
offerta formativa, il Gruppo aderisce ai bandi pubblicati dal Fondo di riferimento (Fondo 
Banche Assicurazioni - FBA) per fruire dell'accesso a finanziamenti a parziale rimborso dei costi 
sostenuti per la formazione (attraverso Piani Aziendali e Piani Individuali). 
 
I percorsi formativi di doBank sono progettati per poter supportare la realizzazione del Piano 
Strategico di Gruppo e il modello di business ad esso sotteso, con gli obiettivi prioritari di 
favorire l'integrazione e potenziare la leadership sul mercato, assicurare servizi di qualità, 
incrementare efficienza ed efficacia  dei processi  operativi. Prioritariamente i corsi sono 
destinati  alle  risorse  dedicate  ai  processi  core  dell'azienda,  ossia  all'Area  Credit  della 
Capogruppo e di Italfondiario, ma forte attenzione è data anche all'erogazione di contenuti 
specialistici alle funzioni di staff e alle funzioni aziendali di controllo accentrate in Capogruppo. 
 
In termini di contenuti formativi, nel 2017 particolare focus è stato dato: 
-  all'aggiornamento in materia AML, destinato a tutto l'Asset Management di doBank (profili 
di risorse dedicate alla gestione degli NPLs connessi ai processi core di gestione del credito) 
e a risorse delle funzioni aziendali di controllo e staff accentrate in Capogruppo;  
-  allo sviluppo delle competenze specialistiche in materia di Compliance, attraverso un 
percorso  professionalizzante  dedicato  all'intera  funzione  di  controllo  Compliance  & 
Antiriciclaggio;  
-  alla diffusione dei contenuti del Modello di Organizzazione e Gestione di doBank, tramite 
sessioni formative in aula dedicate all'intero perimetro della Capogruppo.  
 
L’aggiornamento professionale e il potenziamento delle competenze individuali sono sempre 
stati drivers fondamentali nei progetti formativi rivolti alle risorse dell'azienda. Negli anni 
precedenti la costituzione del Gruppo doBank, le società che sono poi confluite nell'attuale 
organizzazione hanno beneficiato di iniziative formative attuate nell'ambito dei rispettivi Piani 
Annuali: le risorse provenienti dal mondo Unicredit svolgevano prevalentemente corsi on line 
su tematiche obbligatorie, quelle di Italfondiario e sue società controllate beneficiavano di 
corsi finanziati da FBA su tematiche sia tecniche che manageriali.    
 