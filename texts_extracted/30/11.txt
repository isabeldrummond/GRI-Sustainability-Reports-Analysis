 
12  Dichiarazione consolidata non finanziaria al 31 dicembre 2017  ddooBBaannkk 
Infine, il Gruppo doBank fornisce servizi di Due Diligence, per conto dei suoi clienti, nell’ambito 
di potenziali operazioni di acquisto di portafogli di crediti non-performing. In particolare, il 
Gruppo fornisce attualmente tali servizi nell’ambito delle operazioni relative a crediti non-
performing effettuate da Fortress e altri Clienti Investitori in Italia. Inoltre, il Gruppo si occupa di 
allestire Data Room e di fornire altri servizi di assistenza nell’ambito di operazioni di cessione di 
portafogli di crediti non-performing da parte di banche. 
 
doBank può fornire ai propri clienti un servizio di Data Quality che prevede un’attività di 
controllo ed eventuale remediation dei dati che consentono di ottenere una base dati 
certificata utile alle successive fasi di assegnazione del rating e di cartolarizzazione. In tal 
modo, la qualità dei dati contribuisce indirettamente all’ottenimento di un maggiore rating 
alle cartolarizzazioni realizzate. 
 
Al fine di massimizzare i benefici derivanti dall’ampia base informativa su cui può contare, il 
Gruppo utilizza un Database e un sistema informatico di proprietà al fine di tracciare e 
monitorare tutti i crediti non-performing affidati in gestione al Gruppo. Il Gruppo ritiene che il 
proprio Database rappresenti il più grande Database del suo genere in Italia e contiene 
informazioni  dettagliate  sull’intero  iter  storico  delle  procedure  di  riscossione  gestite 
dall’Emittente e da Italfondiario negli ultimi 17 anni, con circa 6,5 milioni di dati sui debitori e 
sulle garanzie sottostanti tali crediti. 
 
L’infrastruttura informatica del Gruppo, che include un sofisticato sistema di ricerca basato 
sulla stratificazione dei crediti, consente al Gruppo di valutare ciascun credito, confrontandolo 
con un pool di crediti con caratteristiche similari in termini di posizione geografica, garanzie, 
procedura giudiziaria, profilo del debitore, tempistica della procedura esecutiva, livelli di 
recupero e altri dati. Grazie all’analiticità delle informazioni a sua disposizione e alla flessibilità 
della tecnologia utilizzata, il Gruppo può contare su un potente strumento per (i) stabilire la 
strategia ottimale di gestione dei crediti affidati in gestione; (ii) prevedere i flussi di cassa 
probabili e le tempistiche di recupero dei crediti, e (iii) fornire assistenza nella sottoscrizione di 
portafogli di crediti oggetto di cessione o di cartolarizzazione da parte di banche per conto 
di potenziali investitori. Tale sistema, inoltre, mette a disposizione dei clienti del Gruppo sistemi 
di reportistica online, che consentono ai clienti di accedere facilmente alle informazioni 
relative ai loro portafogli e ad altre informazioni chiave. 
 
Gli obiettivi strategici di doBank si collocano in una linea di continuità con le sue ambizioni di 
contribuire  allo  sviluppo  sostenibile  del  sistema  creditizio  italiano.  Attraverso  la  propria 
operatività doBank contribuisce al ripristino e alla tutela delle condizioni di stabilità finanziaria, 
ponendosi come uno dei principali attori nel panorama creditizio italiano nell’abilitare il 
percorso  di  riduzione  progressiva  dei  livelli  di  crediti  deteriorati  e  nell’efficientare  e 
modernizzare la gestione dei recuperi.  
 
4.3 Rischi principali  
 
La tabella seguente riporta i principali rischi, generati o subiti, connessi ai temi ambientali, 
sociali, attinenti al personale, al rispetto dei diritti umani, alla lotta contro la corruzione attiva 
e passiva, che sono rilevanti, tenuto conto delle attività e delle caratteristiche del Gruppo 
doBank. 
 
 