 
46  Dichiarazione consolidata non finanziaria al 31 dicembre 2017  ddooBBaannkk 
 
Si sottolinea che il valore dei toner si riferisce alle sedi che non sono sotto la rete di locazione 
di Ubis (UniCredit Business Integrated Solutions, società appartenente al gruppo Unicredit), 
coprendo circa il 75% della metratura degli immobili del Gruppo. 
 
Data la recente nascita della Banca (novembre 2015) e successivamente del Gruppo ed i 
frequenti interventi in termini di assessment, non sono state messe ancora a regime policy 
formalizzate per gli acquisti della carta utilizzata. Cionondimeno, dalla fine del 2016, doBank 
è passata dall’acquisto della carta da 80 gr/m2 a quella  da 75 gr/m2. Tutta la carta 
acquistata reca il marchio di qualità ambientale: la certificazione internazionale (FSC), che 
garantisce che i materiali utilizzati per la produzione provengono da foreste gestite in modo 
responsabile. 
 
Al momento i listini con i fornitori della carta non prevedono la carta riciclata, ma, anche in 
assenza di policy operative in tal senso, è previsto l’inserimento a listino di questa tipologia di 
carta fin dall’inizio del 2018. 
 
Allo scopo di ridurre i consumi di carta e toner, tutte le stampanti multifunzione utilizzate sono 
state configurate in modo che i documenti vengano stampati soltanto nel momento in cui 
l’utente digita il proprio pin direttamente sulla stampante. Inoltre, le stampanti sono settate di 
default per la stampa fronte/retro ed in bianco e nero. 
 
10.2   Consumi di energia ed emissioni  
 
Il  consumo  di  energia  del  Gruppo  è  legato  principalmente  all’utilizzo  dei  sistemi  di 
riscaldamento e condizionamento, al funzionamento del data center e delle server rooms e 
ai sistemi di illuminazione degli uffici. 
 
Il Gruppo doBank attribuisce una rilevante attenzione importanza al profilo di della sostenibilità 
nei consumi di energia ed ha tra i propri programmi il ricorso ad una fornitura di energia verde, 
ovvero di energia prodotta da fonti rinnovabili.  
 
L’obiettivo del Gruppo di migliorare il profilo di sostenibilità energetica in direzione di una 
energia verde si articola in tre componenti:  
-  produzione di energia rinnovabile; 
-  efficienza e risparmio energetico; e  
-  impatto ambientale inteso come minimizzazione dell’inquinamento.  
 
La situazione attuale delle forniture di servizi energetici riflette la contrattualizzazione esistente 
precedentemente  alla  creazione  del  Gruppo  doBank.  Nell’ambito  delle  attività  di 
razionalizzazione conseguenti la creazione del nuovo Gruppo, prevede l’organizzazione di 
una gara a cura dell’ufficio Acquisti per l’appalto dei servizi di fornitura di energia elettrica. La 
gara investirà l'intero perimetro immobiliare in gestione e terrà conto delle tre componenti 
sopra illustrate quali elementi qualificanti nella scelta del fornitore.  
 
L’analisi condotta sulla base del perimetro immobiliare oggi in capo al Gruppo doBank, ha 
comportato un’attività significativa in ordine al reperimento dei dati. Il processo che ha 
portato alla determinazione del dato ha richiesto l’utilizzo di stime (per circa il 30%). per la 
definizione dei consumi in essere, con particolare riferimento al gas naturale. Nello specifico, 
ha riguardato il consumo medio per metro quadrato dei dati a disposizione.  
Alcuni contratti di affitto stipulati con le controparti regolano la gestione delle utenze, le quali 
vengono corrisposte in via anticipata dal locatore e rifatturate come dato aggregato al 
conduttore (spese condominiali oneri e accessori). In altri casi, dove il contratto di locazione 
regola esclusivamente l’affitto dei locali, si è riusciti ad avere l’evidenza esatta dei consumi in 
quanto i contratti di fornitura delle utenze vengono stipulati da doBank direttamente con i 
fornitori. 
 