 
44  Dichiarazione consolidata non finanziaria al 31 dicembre 2017  ddooBBaannkk 
Distribuzione territoriale dei fornitori 
 
(€/000)
2017
Distribuzione territoriale fornitori
Fatturato %
Nord               3 4.502 56%
Centro                1 8.298 30%
Sud e Isole                 7 .669 12%
Estero                  1 .302 2%
Totale               61.771 100%
 
 
I fornitori del Gruppo sono dislocati su tutto il territorio nazionale, così come le sedi in cui opera 
il Gruppo. Possiamo considerare i fornitori scelti come locali, in quanto per la quasi totalità 
risiedono nel territorio italiano. 
 
10. AMBIENTE  
 
Alla luce del modello di business ed operativo del Gruppo doBank, gli impatti diretti e indiretti 
di natura ambientale afferiscono ai consumi di energia, di acqua, di materiale di consumo e 
alla gestione dello smaltimento dei rifiuti.   
 
Tali ambiti tematici si collocano all’interno dei processi di acquisto e di gestione degli immobili 
e delle sedi, processi che rientrano nell’ambito di responsabilità dell’Unità Organizzativa Servizi 
Generali e in particolare dei due Uffici Acquisti e Facility&Safety.  
 
La nascita  del nuovo  Gruppo  doBank, in cui sono  confluite  UCCMB e ITF, ha  di fatto 
comportato un’analisi del perimetro immobiliare. Premesso quanto sopra, nel corso dell’anno 
2017  è  stato  avviato  un  progetto  relativo  alla  riorganizzazione  territoriale  della  banca 
finalizzato alla razionalizzazione degli spazi aziendali in sinergia anche con le altre società del 
Gruppo. 
 
Si è pertanto avviato uno studio in ordine alla possibilità di raggruppare presso un unico 
immobile la forza lavoro riveniente sia da UCCMB che da ITF (Catania, Milano, Bari) presenti 
entrambe sulla stessa piazza. Contestualmente è stato definito un piano (tutt’ora in corso) che 
vede il rilascio graduale degli uffici ricompresi negli immobili UniCredit e che, nel 2017, ha 
permesso l’abbandono degli immobili di UniCredit delle sedi di Roma, Verona, Palermo, 
Bologna e Napoli. 
 
Al fine di migliorare la qualità e il perimetro di rendicontazione degli indicatori quantitativi sulle 
metriche, doBank procederà nei prossimi esercizi a strutturare un processo di raccolta e 
monitoraggio dei dati, al fine di realizzare un reporting che dia evidenza dei consumi (Energia, 
Gas, Acqua, Rifiuti prodotti) afferenti l’intero perimetro immobiliare del Gruppo doBank. In tale 
contesto,  si  sta  chiedendo  in  via  periodica  (semestrale)  al  locatore  dell’immobile  la 
compilazione di un report afferente i consumi sostenuti ed i rifiuti prodotti divisi per tipologia, 
così da riuscire a monitorare tali dati durante l’anno e fornire un dato di facile reperimento in 
occasione della prossima presentazione della Dichiarazione consolidata non finanziaria. 
 
   
 