 
38  Dichiarazione consolidata non finanziaria al 31 dicembre 2017  ddooBBaannkk 
7.3 Standard qualitativi e di condotta della rete esterna di recupero crediti  
 
I principi di correttezza e integrità guidano anche lo sviluppo e il monitoraggio delle risorse 
delle reti esterne che vengono invitate a svolgere l’attività di recupero crediti secondo 
standard di condotta coerenti con quelli indicati nel Codice Etico del Gruppo. La rete esterna 
si compone delle società di recupero crediti (di seguito anche “SRC”), dei professionisti esterni 
(di seguito anche “PE”) e dei legali esterni (di seguito anche “LE”). Le risorse della rete esterna 
del  recupero  crediti  sono  soggette  a  costanti  controlli  di  qualità  e  valutazione  che 
determinano  eventuali  sospensioni  o  continuazione  della  collaborazione  con  il  Gruppo 
doBank.  
 
I professionisti esterni e le società di recupero crediti 
 
Il Team External Consultant Network (ECN) del Gruppo doBank è responsabile della ricerca, 
selezione, gestione amministrativa del contratto, retention nonché sviluppo e monitoraggio 
delle risorse delle reti esterne (Professionisti Esterni e Società di Recupero Crediti). 
 
Preliminarmente alla scelta di una SRC sono previsti sopralluoghi presso le strutture giuridiche 
potenziali  partner  per  stabilire  la  “congruità”  dell’ambiente  di  lavoro  e  conoscere  i 
collaboratori/dipendenti. 
 
Nello svolgimento della propria attività il Team ECN si avvale di un sistema di monitoraggio, 
implementato con l’obiettivo con di selezionare i migliori player (PE/SRC) sulla base di una 
serie di parametri tra cui: 
•  efficienza delle performance; 
•  qualità nella gestione degli incarichi assegnati; 
•  accuratezza nell’implementazione del sistema gestionale. 
 
Da tale processo, deriva uno score complessivo, distinto tra persone giuridiche e fisiche per 
una valutazione più equilibrata e coerente.  
 
Nella gestione dei rapporti con cliente, come si evince dal codice deontologico delle società 
di recupero crediti, la SRC esamina le posizioni conferite ed acquisisce le eventuali informazioni 
o i documenti, ulteriori e necessari, sia al fine di individuare la migliore strategia di approccio 
in funzione della definizione stragiudiziale della pendenza, sia al fine di poter dare al cliente 
ogni possibile chiarimento e consulenza circa la sua posizione. Allo stesso tempo la SRC anche 
in relazione alla sua qualità di “Responsabile del trattamento dei dati” ai sensi del D.Lgs. n. 
196/2003, osserva la massima riservatezza nell’acquisizione, gestione e conservazione dei dati 
dei clienti, adottando ogni cautela idonea ad evitare la comunicazione o la diffusione non 
autorizzata di notizie, in conformità alla legge e agli accordi contrattuali con le banche clienti. 
 
I legali esterni  
 
I legali esterni assumono un ruolo di primo piano poiché sono chiamati ad intervenire nella 
gestione giudiziale dei crediti problematici, sia sotto il profilo della gestione degli incarichi per 
le indispensabili azioni giudiziali volte a favorire l’attività di recupero, sia in termini generali, 
sotto il profilo di eventuali forme di collaborazione ed assistenza finalizzate ai medesimi scopi. 
Tutti i legali devono sottoscrivere il cosiddetto “accordo operativo" che li impegna al rispetto 
dei principi di correttezza e di etica, ai quali i legali devono attenersi nell'attività prestata.  
Al fine di misurare costantemente la qualità della gestione degli incarichi nonché il livello di 
affidabilità e coerenza comportamentale del Network esterno è attivo un processo per 
rilevare le asimmetrie comportamentali - in ambito operativo, gestionale e relazionale – che 
possano  comportare  problematiche  a  vario  titolo  e/o  potenziali  rischi  operativi.  Tali 
segnalazioni vengono effettuate tramite il sistema gestionale “Ex Parte Creditoris” (di seguito 
abbreviato in “EPC”) ovvero l’applicazione gestionale per il coordinamento delle attività di 
recupero dei crediti. 
 