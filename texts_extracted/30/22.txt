 
23  Dichiarazione consolidata non finanziaria al 31 dicembre 2017  ddooBBaannkk 
5.4  Antiriciclaggio  
 
Coerentemente con quanto previsto dalla normativa vigente, il Gruppo doBank ha costituito 
la funzione Antiriciclaggio come struttura permanente e indipendente, il cui compito è quello 
di prevenire e contrastare il verificarsi di operazioni fraudolente o criminose.  
 
Nell’ambito del processo di gestione aziendale, e in conformità a quanto richiesto dalla 
normativa vigente, doBank pone in essere una serie di attività volte a garantire la piena 
conoscenza del cliente, la tracciabilità delle transazioni finanziarie e l’individuazione delle 
operazioni sospette. 
 
Trasversalmente ai suddetti obblighi, la normativa prevede controlli di primo, secondo e terzo 
livello sui processi di prevenzione e contrasto del rischio di riciclaggio e di finanziamento del 
terrorismo,  nonché  un’adeguata  formazione  del  personale  delle  società  del  Gruppo 
destinatarie, al fine di sensibilizzarlo rispetto alle tematiche di prevenzione e gestione del rischio 
di  riciclaggio e  di finanziamento  al  terrorismo.  Nel 2017 particolare focus è  stato  dato 
all'aggiornamento in materia di antiriciclaggio, destinato a tutto l'Asset Management di 
doBank. 
 
Il Modello di gestione del rischio di riciclaggio e finanziamento del terrorismo delle società del 
Gruppo destinatarie è ispirato ai principi di: 
 
• proporzionalità, intesa come l’applicazione delle disposizioni normative in funzione della 
natura dell’attività svolta, della tipologia dei servizi prestati, della complessità operativa e 
delle caratteristiche dimensionali del Gruppo nel complesso e delle singole società ad esso 
appartenenti; 
 
•  indipendenza,  intesa  come  accesso  diretto  all’organo  con  funzione  di  supervisione 
strategica e all’Organo con funzione di controllo. L’indipendenza viene definita nell’ambito 
del mandato con il quale il Consiglio di Amministrazione, sentito il Collegio Sindacale, 
delibera la costituzione della Funzione Anti-money laundering (AML) definendone il ruolo, 
l’ambito,  la  competenza,  le  responsabilità  e  le  prerogative  mediante  il  Regolamento 
aziendale; 
 
• autorevolezza, intesa come libero accesso del Responsabile della Funzione AML e di 
ciascuno  dei  suoi  componenti  a  tutte  le  attività  della  Società,  nonché  a  qualsiasi 
informazione rilevante per lo svolgimento dei propri compiti, anche attraverso il colloquio 
diretto con il personale; 
 
• autonomia e adeguatezza delle risorse, intesa come la disponibilità di risorse personali, 
tecniche ed economiche proprie, dirette o indirette, idonee a prevenire situazioni di indebita 
soggezione  nei  confronti  della  struttura  aventi  funzioni  operative,  tenuto  conto  della 
complessità operativa, dimensionale e organizzativa dell’intermediario, nonché della natura 
dell’attività svolta; 
 
•  diffusione,  intesa  come  l’ampliamento  del  perimetro  del  rischio  di  riciclaggio  e  di 
finanziamento al terrorismo alle norme a tutta l’attività aziendale e in primo luogo dove il 
rischio viene generato. 
 
Per  ulteriori  approfondimenti  si  rimanda  al  contenuto  del  Documento  di  Registrazione 
paragrafo 6.1.10.3. 
 
5.5 Formazione AML e Modello 231 
 
Come descritto nel successivo paragrafo riguardante le tematiche oggetto di iniziative di 
 