 
10  Dichiarazione consolidata non finanziaria al 31 dicembre 2017  ddooBBaannkk 
Strong & Long Dated Track Record 
 
doBank vanta un modello operativo di eccellenza, un ottimo track record per l’intero ciclo di 
vita del credito, i massimi Rating a livello europeo ed una solida reputazione nel mercato. 
Siamo in grado di offrire una consulenza specialistica per individuare la strategia di recupero 
più adeguata, avvalendoci di una piattaforma di gestione scalabile e modulabile. 
 
System and operations 
 
doBank si avvale di un sistema informativo con un database costruito in oltre 17 anni di attività 
sviluppato per gestire elevati volumi di crediti, ottimizzando i processi e rendendo più efficace 
la  gestione  del  credito. Sviluppiamo  reporting  dettagliati  con  l’obiettivo  di  rendere  più 
puntuale il monitoraggio del processo di gestione. 
 
Risorse professionali 
 
Le risorse professionali costituiscono uno dei punti distintivi di doBank nel suo posizionamento 
come leader indiscusso nella gestione dei crediti. Per doBank la valorizzazione delle persone 
e lo sviluppo della loro professionalità costituiscono elementi essenziali. Il Gruppo può contare 
su un management di consolidata esperienza e collaboratori altamente qualificati, con 
competenze e skill costantemente aggiornati attraverso un sistema di formazione continua, 
erogata attraverso più canali: dall’e-learning al learning-by- doing, alle sessioni formative in 
aula. La struttura centralizzata è stata ideata per gestire un elevato volume di attività, con 
l’obiettivo di ottenere la massima efficienza e velocità dei processi decisionali e operativi.  
 
Forma legale ed Azionariato 
 
doBank S.p.A. è costituita in forma di società per azioni. 
Il capitale sociale della Banca è costituito da n. 80.000.000 di azioni ordinarie, inclusive di n. 
1.750.000 azioni proprie. Al 31 dicembre 2017, in base alle comunicazioni Consob relative a 
partecipazioni rilevanti, l’azionariato di doBank è così composto:  
 
 
Azionisti Quota detenuta
1. Avio S.à r.l. (*) 50.10%
2. Jupiter Asset Management Limited 7.71%
3. Altri investitori  40.00%
4. doBank S.p.A. (azioni proprie) 2.19%
Totale 100.00%
(*) Société à responsabilité limitée - Luxembourg  
 
4.2  Obiettivi strategici e valore creato 
 
doBank si distingue nel panorama dei servicers indipendenti per l’ampiezza della gamma di 
servizi che è in grado di offrire, ponendosi quale unico referente (one-stop shop) per i Clienti 
Banche e i Clienti Investitori, nell’ambito della gestione dei crediti prevalentemente non-
performing e di tutti i servizi specialistici ad essi collegati. 
 
Il Gruppo presta servizi di riscossione e incasso, che comprendono tutte le fasi del ciclo di vita 
dei crediti, dal contatto col debitore sino alla negoziazione stragiudiziale o al recupero 
giudiziale del credito. Il Gruppo fornisce tali servizi attraverso un modello flessibile basato su 
protocolli di gestione dei crediti differenziati a seconda della dimensione e della localizzazione 
del credito, della disponibilità delle garanzie sottostanti il credito e di altre caratteristiche. 
 