 
 
Responsabilità della società di revisione 
 
È nostra la responsabilità di esprimere, sulla base delle procedure svolte, una conclusione circa la 
conformità della DNF rispetto a quanto richiesto dal Decreto e dalla metodologia autonoma di 
rendicontazione. Il nostro lavoro è stato svolto secondo quanto previsto dal principio “International 
Standard on Assurance Engagements ISAE 3000 (Revised) - Assurance Engagements Other than Audits 
or Reviews of Historical Financial Information” (di seguito “ISAE 3000 Revised”), emanato 
dall’International Auditing and Assurance Standards Board (IAASB) per gli incarichi limited assurance.  
 
Tale principio richiede la pianificazione e lo svolgimento di procedure al fine di acquisire un livello di 
sicurezza limitato che la DNF non contenga errori significativi. Pertanto, il nostro esame ha comportato 
un’estensione di lavoro inferiore a quella necessaria per lo svolgimento di un esame completo secondo 
l’ISAE 3000 Revised (“reasonable assurance engagement”) e, conseguentemente, non ci consente di 
avere la sicurezza di essere venuti a conoscenza di tutti i fatti e le circostanze significativi che potrebbero 
essere identificati con lo svolgimento di tale esame. 
 
Le procedure svolte sulla DNF si sono basate sul nostro giudizio professionale e hanno compreso 
colloqui, prevalentemente con il personale della società responsabile per la predisposizione delle 
informazioni presentate nella DNF, nonché analisi di documenti, ricalcoli ed altre procedure volte 
all’acquisizione di evidenze ritenute utili. 
 
In particolare, abbiamo svolto le seguenti procedure: 
 
1.  analisi dei temi rilevanti in relazione alle attività ed alle caratteristiche dell’impresa rendicontati nella 
DNF, al fine di valutare la ragionevolezza del processo di selezione seguito alla luce di quanto previsto 
dall’art. 3 Decreto e tenendo presente lo standard di rendicontazione utilizzato; 
 
2.  analisi e valutazione dei criteri di identificazione del perimetro di consolidamento, al fine di riscontrarne 
la conformità a quanto previsto dal Decreto;  
 
3.  comparazione tra i dati e le informazioni di carattere economico-finanziario incluse nella DNF ed i dati 
e le informazioni inclusi nel Bilancio Consolidato del Gruppo doBank; 
 
4.  comprensione dei seguenti aspetti: 
 
  modello aziendale di gestione e organizzazione dell’attività del Gruppo, con riferimento alla 
gestione dei temi indicati nell’art. 3 Decreto; 
  politiche praticate dall’impresa connesse ai temi indicati nell’art. 3 Decreto, risultati conseguiti e 
relativi indicatori fondamentali di prestazione; 
  principali rischi, generati o subiti connessi ai temi indicati nell’art. 3 Decreto. 
 
Relativamente a tali aspetti sono stati effettuati inoltre i riscontri con le informazioni contenute nella 
DNF e effettuate le verifiche descritte nel successivo punto 5, lett. a). 
 
 
5.  comprensione dei processi che sottendono alla generazione, rilevazione e gestione delle informazioni 
qualitative e quantitative significative incluse nella DNF.  
In particolare, abbiamo svolto interviste e discussioni con il personale della Direzione di doBank S.p.A. 
e con il personale delle società controllate Italfondiario S.p.A. e doSolutions S.p.A., e abbiamo svolto 
limitate verifiche documentali, al fine di raccogliere informazioni circa i processi e le procedure che 
supportano la raccolta, l’aggregazione, l’elaborazione e la trasmissione dei dati e delle informazioni di 
carattere non finanziario alla funzione responsabile della predisposizione della DNF. 
 
Inoltre, per le informazioni significative, tenuto conto delle attività e delle caratteristiche del Gruppo:  
 
-  a livello di capogruppo e società controllate:  
 
a)  con riferimento alle informazioni qualitative contenute nella DNF, e in particolare a modello 
aziendale, politiche praticate e principali rischi, abbiamo effettuato interviste e acquisito 
documentazione di supporto per verificarne la coerenza con le evidenze disponibili;  
b)  con riferimento alle informazioni quantitative, abbiamo svolto sia procedure analitiche che 
limitate verifiche per accertare su base campionaria la corretta aggregazione dei dati.  
 
 