 
21  Dichiarazione consolidata non finanziaria al 31 dicembre 2017  ddooBBaannkk 
Consiglio di Amministrazione nomina l’Organismo di Vigilanza, al quale è affidato il compito di 
vigilare  sul  funzionamento  e  sull’osservanza  del  Modello  231  nonché  di  curarne 
l’aggiornamento. L’Organismo di Vigilanza (“OdV”) che opera senza soluzione di continuità, 
supervisiona sul funzionamento e sull’osservanza dei Modelli e monitora e valuta lo stato di 
implementazione delle misure di prevenzione, relazionando periodicamente il Consiglio di 
Amministrazione e il Collegio Sindacale. 
 
Coerentemente con i principi del D.Lgs. 231/2001 i Modelli 231 del Gruppo prevedono un 
canale di segnalazione delle violazioni, anche in forma anonima, direttamente verso l’OdV, 
ovvero verso il proprio responsabile il quale avrà cura di trasmetterla tempestivamente 
all’OdV. 
 
L’OdV agisce in modo da garantire gli autori delle segnalazioni contro qualsiasi forma di 
ritorsione, discriminazione o penalizzazione o qualsivoglia conseguenza derivante dalle stesse, 
assicurando loro circa la riservatezza della loro identità, fatti comunque salvi gli obblighi di 
legge e la tutela dei diritti della Società o delle persone accusate erroneamente e/o in mala 
fede. 
 
L’Organismo di Vigilanza esercita le proprie responsabilità di controllo anche mediante 
l’analisi  di  sistematici  flussi  informativi  periodici  trasmessi  dalle  funzioni:  Internal  Audit, 
Compliance, Risorse Umane, dal Datore di Lavoro/Committente ai sensi del D.Lgs. 81/2008, 
nonché dai Responsabili delle Strutture Organizzative a cui sono attribuite le Funzioni Aziendali 
diverse da quelle sopra enunciate. 
L’ODV supervisiona inoltre l’attività di comunicazione e formazione, avvalendosi delle strutture 
competenti, alle quali è assegnato il compito di promuovere le iniziative per la diffusione della 
conoscenza e della comprensione del Modello, dei contenuti del D.Lgs. 231/2001, degli 
impatti della normativa sull’attività aziendale, nonché per la formazione del personale e la 
sensibilizzazione dello stesso all’osservanza dei principi contenuti nel Modello e di promuovere 
e coordinare le iniziative volte ad agevolare la conoscenza e la comprensione del Modello 
da parte di tutti coloro che operano per conto del Gruppo. 
 
E’ inoltre attivo il sistema per la segnalazione dei comportamenti Illegittimi ai sensi delle 
disposizioni su Whistleblowing e che permette ai dipendenti e alla rete esterna di segnalare 
tali comportamenti.  
Per comportamenti illegittimi si intendono quei comportamenti che possano arrecare danno 
o pregiudizio, anche solo d’immagine, alla banca o ai dipendenti e che si riferisca a:  
•  violazioni di norme disciplinanti l’attività bancaria, così come definita all’art. 10 T.U.B. (a 
titolo  esemplificativo  e  non  esaustivo:  abusiva  attività  di  raccolta  del  risparmio, 
mendacio  e  falso  interno,  aggiotaggio  bancario,  violazioni  norme  a  tutela  della 
vigilanza bancaria, etc.);  
•  illeciti penali, se riconducibili a fatti commessi da un dipendente nell’esercizio delle 
proprie mansioni (a titolo esemplificativo e non esaustivo: corruzione, furto, estorsione, 
frode interna, falso, usura, etc);  
•  irregolarità amministrative e negli adempimenti contabili e fiscali;  
•  irregolarità in materia di Antiriciclaggio;  
•  violazioni della disciplina sulla privacy;  
•  violazioni di Codici di Condotta;  
•  violazioni della Normativa interna;  
•  casi di potenziale conflitto d’ interesse;  
•  favoreggiamento di una delle casistiche riportate nei punti precedenti. 
 
I canali messi a disposizione da doBank al personale per effettuare le segnalazioni, anche in 
forma anonima si avvolgono di un applicativo informatico dedicato disponibile sito web della 
banca.  Tale  applicativo  di  gestione  delle  segnalazioni  garantisce  la  riservatezza  e  la 
protezione dei dati personali del soggetto che effettua la segnalazione. Alternativamente il 
dipendente può segnalare un illecito tramite forma cartacea. Si segnala che non risultano 
 