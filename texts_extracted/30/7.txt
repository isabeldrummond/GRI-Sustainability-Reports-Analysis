 
8  Dichiarazione consolidata non finanziaria al 31 dicembre 2017  ddooBBaannkk 
un’analisi di materialità, illustrata alla successiva sezione 11. 
 
Al fine di assicurare l’attendibilità delle informazioni riportate è stata privilegiata l’inclusione di 
grandezze misurabili.  Il ricorso a stime, laddove necessario, è stato segnalato. 
 
Il Gruppo si pone l’obiettivo di ampliare progressivamente il contenuto e gli indicatori della 
rendicontazione di sostenibilità. doBank è impegnata a estendere ulteriormente le attività di 
dialogo e coinvolgimento degli stakeholder. 
 
Al fine di evitare un’informativa ridondante rispetto ad altri documenti pubblici già redatti e 
contenenti le medesime informazioni, nella redazione del documento si è fatto ricorso al 
principio dell’incorporazione attraverso riferimenti. La tabella GRI Content Index riportata alla 
sezione 11 di questo documento precisa quali contenuti qualitativi e indici quantitativi sono 
riportati nel presente documento e quali invece si intendono incorporati in esso attraverso il 
riferimento al documento pubblico in cui sono presentati.  
 
Il processo di predisposizione della DNF ha visto il coinvolgimento dei responsabili di diverse 
funzioni aziendali al fine di individuare i contenuti, le politiche praticate, i progetti realizzati e i 
relativi indicatori di performance. 
 
Ai sensi del Decreto, il revisore legale EY S.p.A. ha verificato l’avvenuta predisposizione della 
DNF da parte degli amministratori di doBank. Ai sensi dell’art. 3, comma 10, del medesimo 
Decreto, la DNF è stata oggetto di specifica attestazione di conformità a quanto richiesto dal 
Decreto da parte di RIA Grant Thornton S.p.A., riportata in allegato al presente documento.  
 
Il Gruppo doBank nasce dalla combinazione dei due servicers indipendenti più grandi in Italia, 
UniCredit Credit Management Bank S.p.A. (nel seguito del documento anche “UCCMB” ed 
oggi doBank S.p.A.) e Italfondiario (nel seguito del documento anche “ITF”); tale circostanza 
ha determinato che le informazioni quantitative comparative per gli esercizi precedenti il 2017 
non risultino di immediata disponibilità per l’intero attuale perimetro di Gruppo. In sede di 
prima predisposizione, doBank si è di conseguenza avvalsa dalla possibilità concessa dal 
Decreto di non presentare i dati quantitativi per gli esercizi precedenti.  
 
Ove  non  diversamente  specificato,  le  informazioni  si  intendono  riferite  al  perimetro  di 
consolidamento di cui al bilancio consolidato del Gruppo doBank, descritto nelle Relazioni e 
Bilancio Consolidato al 31 dicembre 2017, nella parte A (Politiche contabili) della Nota 
Integrativa consolidata, Sezione 3 – Area e metodi di consolidamento. 
 
Il periodo di rendicontazione è l’esercizio 2017, coincidente con l’anno solare.  
 
Contatti: investorrelations@dobank.com 
 
4.  DOBANK E LA SOSTENIBILITA’ 
4.1 doBank: mission, vision e modello operativo  
 
doBank,  per  volumi  di  asset  in  gestione,  è  il  più  grande  servicer  italiano  di  crediti 
principalmente non-performing per banche e investitori pubblici e privati.  
 
Dopo l’acquisizione di Italfondiario nel 2016, il Gruppo doBank rappresenta il principale 
servicer indipendente specializzato nella gestione dei crediti problematici con € 77 mld di 
Gross Book Value (GBV) al 31 dicembre 2017, importo che rappresenta oltre il 40% dei volumi 
di NPLs gestiti in outsourcing e circa un terzo degli NPLs lordi del mercato italiano.  
   
 