Bilancio_bozza 4.qxp_Layout 1  17/06/20  10:59  Pagina 42
Qualità e trasparenza
L’obiettivo dell’Ordine di Roma è quello di operare seguendo criteri di economicità, traspa-
renza ed efficacia, necessari per garantire la soddisfazione di tutte le parti interessate e pro-
muovere il continuo miglioramento delle prestazioni. In quest’ottica, l’Ente ha sviluppato il pro-
prio Sistema di Gestione della Qualità in accordo con la normativa UNI EN ISO 9001:201535.
In data 12 aprile 2019 il Comitato tecnico di audit della società RINA S.p.a. ha rilasciato
all’Ordine di Roma la certificazione di conformità alla norma ISO 9001:2015 relativa al Sistema
di Gestione adottato per la qualità.
La presenza di un Sistema di Gestione della Qualità certificato dimostra l’impegno verso
una maggiore efficienza organizzativa, perseguito grazie ad una definizione puntuale degli
obiettivi e al loro riesame una volta che questi siano stati raggiunti.
Tra gli elementi innovativi della UNI EN ISO 9001:2015 si riscontra in generale:
• un maggiore coinvolgimento del top management, anche attraverso l’introduzione del con-
cetto di rischio – Risk Based Thinking– e dell’analisi del contesto;
• il rafforzamento del focus sul cliente;
• una maggior efficienza organizzativa;
• più enfasi sul raggiungimento dei risultati;
• il potenziamento dell’approccio volto al miglioramento continuo;
• una miglior applicabilità della norma alle imprese che erogano servizi.
Il fondamento del Sistema di Gestione della Qualità dell’ODCEC di Roma è rappresentato
dalla Politica della Qualità36, documento integrativo della Carta dei Servizi37che descrive la visio-
ne del Consiglio in merito al ruolo istituzionale e sociale svolto dall’Ordine. L’obiettivo è quello di
fornire agli stakeholder un messaggio chiaro in merito alla scelta di utilizzare gli strumenti
messi a disposizione dalla normativa ISO 9001, ritenuti riferimenti tecnici e organizzativi molto
validi per gestire al meglio le attività dell’Ordine e i rischi ad esse connessi.
Il Sistema di Gestione è pianificato e periodicamente revisionato dal Consiglio Direttivo, nel
rispetto del principio di condivisione e coinvolgimento degli stakeholder, che incoraggia la loro
partecipazione alla crescita e allo sviluppo dell’Ente. Un ruolo preponderante in questo senso è
riconosciuto agli Iscritti, per i quali l’Ordine è impegnato a rappresentare un vero e proprio pun-
to di riferimento per lo sviluppo della professione sul territorio. In quest’ottica l’Ordine investe
nel rafforzare il ruolo e l’autorevolezza del Commercialista all’interno del sistema sociale, poli-
tico ed economico anche attraverso il dialogo con il Consiglio Nazionale affinché rappresenti ef-
ficacemente le istanze della categoria presso le istituzioni.
35 Normativa di riferimento per le organizzazioni che vogliono sottoporre a controllo qualità il proprio
processo produttivo in modo ciclico, partendo dalla definizione dei requisiti e delle esigenze dei
clienti e arrivando fino al monitoraggio di tutto il processo produttivo.
36 Il documento è stato revisionato nel corso del 2017.
37 La qualità è uno dei principi base della Carta dei Servizi(p.3).
42 Bilancio di sostenibilità 2019