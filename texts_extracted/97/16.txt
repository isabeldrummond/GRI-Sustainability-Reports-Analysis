Bilancio_bozza 4.qxp_Layout 1  17/06/20  10:59  Pagina 16
La missione e i valori
GRI 102-16
Animato da un forte senso di responsabilità che deriva dal suo ruolo istituzionale e dal rap-
presentare l’Ordine più numeroso d’Italia, l’ODCEC di Roma mette quotidianamente a disposi-
zione dei propri Iscritti, delle imprese e della società un ampio patrimonio di competenze e pro-
fessionalità. L’obiettivo è di affermarsi come istituzione di riferimento all’interno della quale
l’integrità, la qualità e la competenza siano il riferimento per creare valore condiviso.
Le regole e i principi che ogni professionista deve osservare nell’esercizio della professione
sono contenute nel Codice Deontologico della professione di Dottore Commercialista ed Esperto
Contabile, un documento redatto e aggiornato a livello nazionale dal CNDCEC10. A seguito della
riforma in ambito di procedimenti disciplinari per le professioni ordinistiche11, l’attività discipli-
nare è invece esercitata dal Consiglio di Disciplina Territoriale, un organismo designato dal Pre-
sidente del Tribunale del circondario per garantire la terzietà dei giudizi e delle stesse sanzioni
disciplinari.
Il professionista ha il dovere e la responsabilità di agire nell’interesse pubblico e solo per-
seguendolo può soddisfare le necessità del proprio cliente e dell’intera comunità.
Valori e principi generali sono:
• integrità, onestà, correttezza nelle attività e nelle relazioni;
• obiettività, assenza di pregiudizi, conflitti di interesse e pressioni che possano influenzare
il giudizio o l’attività professionale;
• sincerità e indipendenza (rispetto delle norme su indipendenza, imparzialità e incompati-
bilità stabilite dalla legge);
• riservatezza: segreto professionale, tutela dei dati personali del cliente;
• comportamento consono alla dignità, all’onore, al decoro e all’immagine della professione
anche al di fuori dell’attività professionale;
• competenza, diligenza e qualità delle prestazioni (centralità della formazione, della spe-
cializzazione e dell’aggiornamento).
10 L’ultimo aggiornamento è entrato in vigore il 1° febbraio 2019, in seguito all’approvazione del Con-
siglio Nazionale del 16/01/2019. In particolare, è stato modificato l’articolo 16, comma 2, lettera a)
specificando la modalità (via posta elettronica certificata) con cui l’iscritto è tenuto ad informare il
collega dell’avvenuta sostituzione, fatto salvo che il cliente non abbia già provveduto. L’inosservanza
del Codice configura responsabilità disciplinare punibile con le sanzioni disciplinari previste dalla
legge, adeguate alla gravità degli atti compiuti. L’aggiornamento antecedente risale al 1° marzo
2016, in seguito all’approvazione del Consiglio Nazionale del 17/12/2015.
11 In particolare, si fa riferimento all’art. 8 del D.P.R. 137/2012.
16 Bilancio di sostenibilità 2019