Bilancio_bozza 4.qxp_Layout 1  17/06/20  10:59  Pagina 28
La promozione della formazione professionale continua e obbligatoria degli Iscritti
La formazione e l’aggiornamento professionale rappresentano strumenti indispensabili
per aggiornare, approfondire e specializzare le competenze professionali. L’Ordine di Roma si
impegna da sempre a fornire un’offerta formativa molto ampia e variegata, in linea con le esi-
genze e gli sviluppi della professione.
La Commissione Attività Culturali si occupa della supervisione degli obiettivi indicati dal
Consiglio in merito alle attività culturali con riferimento a:
• formazione Professionale Continua (FPC): programmazione e accreditamento delle inizia-
tive formative organizzate direttamente dall’Ordine o da enti esterni;
• pubblicazioni: programmazione e verifica dei documenti redatti dalle Commissioni Culturali;
• eventi culturali: pianificazione e organizzazione di eventi culturali non inclusi nella pro-
grammazione della FPC.
La Commissione è attualmente presieduta da Corrado Gatti e si articola in molteplici sot-
tocommissioni organizzate in tre macro-aree, che corrispondono ai principali settori di attività
economica: Area Aziendale e Societaria, Area Fiscale e Area Giudiziale.
Gli Iscritti sono tenuti per legge ad assolvere all’obbligo di Formazione Professionale Con-
tinua (FPC). La vigente regolamentazione24sulla FPC, allineata agli standard internazionali in-
dividuati dall’IFAC25, prevede che i Dottori Commercialisti e gli Esperti Contabili acquisiscano
almeno 90 crediti verificabili nell’arco di un triennio, con un minimo di 20 per ciascun anno.Al-
meno 3 crediti formativi devono maturarsi annualmente nelle seguenti materie: ordinamento,
deontologia, tariffe, organizzazione dello studio professionale. Per FPC si intende ogni attività di
approfondimento, perfezionamento, sviluppo, aggiornamento nonché acquisizione di cono-
scenze teoriche e competenze professionali in tempi successivi al percorso formativo (Tirocinio)
svolto per l’iscrizione nell’Albo professionale.26
La Formazione Professionale Continua agevola il professionista nel mantenere la propria
competenza e capacità professionale al livello richiesto per assicurare ai clienti l’erogazione di
prestazioni professionali di qualità, secondo le correnti prassi e tecniche professionali e le vi-
genti disposizioni normative.
24 I principali riferimenti sono:
Regolamento per la formazione professionale continua degli iscritti negli Albi tenuti dagli Ordini dei Dot-
tori Commercialisti e degli Esperti Contabili, approvato dal CNDCEC il 18 dicembre 2017 e in vigore
dal 1° gennaio 2018.
25 International Federation of Accountants.
26 Art. 1 del Regolamento FPC.
28 Bilancio di sostenibilità 2019