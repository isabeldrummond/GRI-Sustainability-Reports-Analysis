Lettera del Presidente
GRI 102-14
Carissimi Stakeholder,
questo è il terzo anno in cui il nostro Ordine di Roma redige il Bilancio di Sostenibilità. Nelle
precedenti pubblicazioni si auspicava di renderlo una prassi annuale, e con questa versione si
concretizza in nostro desiderio ed il nostro impegno e ci inorgoglisce sapere che è oramai un
punto di riferimento anche a livello nazionale.
Il Bilancio di Sostenibilità 2019 vuole rappresentare in nostro Ordine e le attività istituzio-
nali, ma soprattutto le tante attività aggiuntive che prestiamo e le connessioni con l’ambiente
esterno, nella consapevolezza che la crescita della comunità in cui operiamo passa per uno svi-
luppo sostenibile dell’intero sistema, specie nel contesto di forti cambiamenti che si stanno
manifestando a livello sociale ed economico ed ai quali il Professionista e lo stesso Ordine deve
adattarsi, mettendo in campo la sua professionalità e multidisciplinarità.
La qualità del nostro operato vuole essere la colonna portante dell’Ordine, cercando di ri-
spondere continuamente alle esigenze di tutti gli iscritti e alle aspettative di coloro che a vario
titolo hanno rapporti con l’ente. La consapevolezza di essere un punto di riferimento per molti
soggetti ci ha permesso di migliorare e ampliare i servizi erogati.
Il Bilancio di Sostenibilità vuole inoltre essere uno strumento di comunicazione avanzato
che intende illustrare, in maniera chiara e sintetica, le logiche, i criteri e le ragioni alla base del-
le scelte strategiche; per questo affidiamo ad esso l’obiettivo di diffondere una corretta perce-
zione e conoscenza delle nostre attività allo scopo di aumentare la consapevolezza di chi siamo
ma soprattutto consolidare fiducia, credibilità e consenso presso tutti.
Noi siamo consapevoli che è necessario tendere costantemente al miglioramento continuo
e, per questo, non ci tiriamo indietro di fronte alle sfide future alla ricerca di nuovi stimolanti e
perseveranti traguardi.
Il Presidente
Mario Civetta
Bilancio di sostenibilità 2019 5