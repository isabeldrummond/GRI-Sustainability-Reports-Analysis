Rapporto di Sostenibilità 2017
LA TUTELA DEL CONSUMATORE
La cura e il rispetto dei consumatori guidano la nostra attività. Il nostro Programma di Gioco Responsabile 
rappresenta un elemento centrale delle nostre strategie per garantire la tutela dei clienti, in particolare delle 
fasce più vulnerabili, attraverso iniziative di informazione, prevenzione dei fenomeni di gioco problematico, 
educazione a comportamenti di gioco responsabile e assistenza per le criticità legate al gioco. Il Programma è 
certificato sulla base dei più alti standard internazionali (si veda l’approfondimento “Le nostre certificazioni” ). 
8 1
Assistenza al  Studi e 
giocatore Ricerche
problematico
7 2
Gioco a Sviluppo 
distanza dei giochi
Sensibilizzazione Formazione del
dei giocatori personale
6 3
Comunicazione
Coinvolgimento
commerciale
della rete
responsabile
5 4
1. GLI STUDI SUL GIOCO RESPONSABILE
Conoscere la dimensione e le caratteristiche del fenomeno del gioco, analizzare la percezione esterna e 
la sensibilità del pubblico, sono passi indispensabili per tutelare meglio il consumatore e preservare così lo 
spirito di divertimento del gioco. Per questo, nel corso del 2017 abbiamo realizzato un importante studio in 
collaborazione con Codere (network di sale bingo e gaming hall) e l’università LUISS. 
L’obiettivo della ricerca è di fornire un’analisi chiara, dettagliata e puntuale del gioco in Italia, per comprendere i 
comportamenti relativi alle pratiche del gioco con vincite in denaro. Condotta da Ipsos e realizzata nel gennaio-
febbraio 2017, la ricerca ha coinvolto 1.604 intervistati di età compresa tra i 18 e i 75 anni, consentendo di delineare 
il profilo sociologico degli italiani che hanno dichiarato di giocare nel corso del 2016.  Inoltre, attraverso specifici 
questionari, è stato possibile individuare il numero dei giocatori potenzialmente a rischio di gioco problematico.
Lo studio sarà sviluppato nel corso del 2018 per consolidare le evidenze raccolte e capire meglio le tendenze nei 
comportamenti dei giocatori italiani. 
LO SAPEVI CHE...
In Italia, l’organizzazione e l’esercizio dei giochi pubblici con vincita in denaro sono 
riservati allo Stato. I soggetti attivi nel mercato dei giochi possono operare attraverso 
un regime di monoconcessione, come nel caso dei giochi numerici a totalizzatore 
nazionale (GNTN), oppure in un regime di pluriconcessione, come nel caso degli 
apparecchi da intrattenimento, delle scommesse, del bingo e del gioco a distanza.
Per ciascun gioco dato in concessione, l’Agenzia delle Dogane e dei Monopoli (ADM) 
richiede una o più garanzie per coprire tutti gli adempimenti previsti dalla concessione 
stessa, come, ad esempio, i versamenti erariali e il pagamento dei premi ai giocatori.
64