Capitolo 1 - Un'Azienda in Evoluzione
ENERGIA
ENERGIA ELETTRICA 
[GRI 103-1, 103-2, 103-3]
Il consumo di energia elettrica è l’impatto ambientale più importante per il nostro gruppo, e siamo costante-
mente attivi per implementare iniziative di rispetto ambientale efficaci ed efficienti. Dopo aver dotato la nostra 
sede di Milano di dispositivi per l’accensione e lo spegnimento automatico delle luci e di plafoniere con luci LED 
per l’illuminazione dei corridoi, nel 2017 abbiamo migliorato ulteriormente il sistema, adottando dispositivi che 
si regolano automaticamente in funzione della luce, fino a spegnersi se non ci sono persone presenti. 
Abbiamo anche intrapreso un più ampio percorso di ottimizzazione dei consumi nelle sedi a maggiore impatto 
in termini di consumo di corrente. Alla luce dei risultati della diagnosi energetica effettuata nel 2016, nel 2017 
abbiamo cominciato a monitorare costantemente i principali consumi, al fine di individuare azioni mirate per il 
risparmio energetico. 
Nel 2017 è stato anche avviato il processo di preparazione perché la sede di Roma ottenga la certificazione “ISO 
50001 – sistema di gestione dell’energia”, che verrà conseguita nel 2018. 
IMPIANTI DI RISCALDAMENTO E RAFFREDDAMENTO
Nel 2017 abbiamo ottimizzato l’impianto di riscaldamento/raffreddamento della sede di Roma, ora in grado di 
calibrare la temperatura a seconda della presenza o meno dei dipendenti nella stanza. È stata inoltre adeguata 
la piattaforma per la gestione intelligente dell’immobile (Building Management System), che consente di ade-
guare e controllare la temperatura interna in funzione di quella esterna. La soluzione impatta positivamente sui 
consumi ma anche sul benessere dei dipendenti e degli ospiti.  
EMISSIONI
[GRI 103-1, 103-2, 103-3]
Le nostre emissioni derivano dai consumi energetici, dai processi logistici e dagli spostamenti dei dipendenti. In 
ognuna di queste aree abbiamo avviato iniziative per la riduzione degli impatti sull’atmosfera. 
•  [GRI 305-5] Auto elettriche: le auto elettriche presenti nella nostra flotta sono sempre più utilizzate dai 
dipendenti per gli spostamenti lavorativi nel raggio di 150 km. L’utilizzo di queste automobili ha evitato l’im-
missione di 3,5 tonnellate di CO2. 
•  Modernizzazione del parco auto: nel 2017 abbiamo sostituito oltre 100 veicoli della nostra flotta azienda-
le con vetture più moderne e con minori consumi, grazie anche alla selezione mirata di fornitori capaci di 
offrirci modelli sempre più performanti e meno inquinanti. 
•  Ottimizzazione dei processi logistici: nel 2016 la nostra divisione Logistica ha rivisto e riorganizzato i pro-
pri processi al fine di ottimizzare le spedizioni ed eliminare le eccedenze di consumo in termini di consegne 
e ritiri dei materiali.
47