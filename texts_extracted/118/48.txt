Rapporto di Sostenibilità 2017
CARTA 
Prestiamo attenzione all’utilizzo sostenibile delle risorse. In particolare, la carta rappresenta per noi il materiale 
più utilizzato e, al contempo, più a rischio di spreco. 
IN UFFICIO
[GRI 103-1, 103-2, 103-3]
Continuiamo a incoraggiare comportamenti responsabili tra i nostri dipendenti e a scegliere fornitori sostenibili 
per la carta e i servizi per le stampanti multifunzione. Il nostro impegno nella riduzione del consumo di carta si 
concretizza in due azioni principali: 
•  l’installazione di un server centrale per l’ottimizzazione delle stampe; 
•  la dotazione di nuovi modelli di stampanti che offrono prestazioni più efficienti. 
 
NELLA RETE SISAL
[GRI 103-1, 103-2, 103-3]
Anche in tutta la nostra rete sviluppiamo continuamente iniziative per ridurre i nostri impatti legati al consumo di carta. 
•  Carta riciclabile: nel 2017 sono stati eseguiti test sull’utilizzo di carta riciclabile, che verrà adottata presso 
le sedi retail nel 2018. Il test ha evidenziato piccoli risparmi economici, ma grandissimi vantaggi in termini di 
riduzione dell’impatto ambientale, in particolare per quanto riguarda il consumo di acqua e legno rispetto a 
quanto usato per produrre la carta normale. 
•  Certificazione FSC®*: dato l’elevato consumo di carta termica nella rete di punti vendita, tutti i nostri forni-
tori di materiali da gioco sono certificati. 
•  Programma Stock Store: il programma, in essere dal 2013, gestisce il controllo delle scorte e dei riordini di 
materiali presso le ricevitorie, nonché il monitoraggio del consumo di carta. 
•  Firma digitale: l’implementazione della firma digitale per i contratti sia della rete distributiva che dell’area 
degli apparecchi da intrattenimento diminuisce la necessità di effettuare stampe di documenti, riducendo 
ulteriormente i consumi cartacei.
RIFIUTI 
[GRI 103-1, 103-2, 103-3]
L’attitudine al rispetto dell’ambiente è forse più difficile laddove gli impatti non emergono in tutta la loro entità o 
pericolosità. La corretta raccolta dei rifiuti nelle sedi e negli uffici coinvolge i nostri dipendenti a livello culturale 
prima ancora che a livello materiale: per questo implementiamo azioni di sensibilizzazione a tutti i livelli. Per 
esempio, sono stati collocati contenitori per la raccolta differenziata di vetro, plastica, alluminio e carta in tutte 
le sale ristoro e nelle aree vicino alle stampanti; vicino a quest’ultime è stato inoltre posizionato un apposito 
contenitore per lo smaltimento dei toner e dei consumabili esausti. 
Per massimizzare i risultati, presso la sede di Roma sono stati realizzati incontri specifici per la formazione dei 
dipendenti e degli addetti alla pulizia, in collaborazione con la società di smaltimento AMA. Inoltre, sulla corretta 
gestione dei rifiuti nella nostra sede romana influisce positivamente il percorso volto a ottenere la certificazione 
“ISO 14001 – sistema di gestione ambientale”, che verrà conseguita nel 2018. 
Nel corso del 2017 sono infine state avviate sessioni di formazione dedicate al personale che opera presso gli 
hub tecnologici di Sisal.
I NOSTRI NUMERI
 
[GRI 302-1]
CONSUMO ENERGETICO INTERNO ALL'ORGANIZZAZIONE (UDM: GJ)
2015 2016 2017
Gasolio per riscaldamento** 2.130 2.470 2.793
Gasolio autotrazione nd 19.834 26.469
Energia elettrica 82.800 80.280 87.120
Gas naturale nd 4.232 4.477
Consumi Totali 84.930 106.817 120.859
*Il marchio FSC® (Forest Stewardship Council) certifica la provenienza della carta da foreste gestite in maniera corretta e responsabile secondo rigorosi standard ambientali, 
sociali ed economici. 
**I dati fanno riferimento alla sede di Milano
48