Capitolo 2 - La responsabilità nel gioco
7. GIOCO A DISTANZA: ATTENZIONE ALLA SICUREZZA DATI E AI MINORI
Con la crescita dell’utilizzo dei canali di gioco digitali (portali e applicazioni), cresce anche la necessità di assicu-
rarne la sicurezza sia dal punto di vista dei dati che della tutela dei minori. Da anni lavoriamo a stretto contatto 
con le istituzioni e con l’Agenzia delle Dogane e dei Monopoli per migliorare continuamente le misure di prote-
zione del consumatore, mettendo a disposizione le nostre risorse e competenze al fine di individuare soluzioni e 
strumenti nuovi – che possiamo chiamare le “cinture di sicurezza dell’online” – e rendere sempre più sostenibile 
l'intero settore.
Sicurezza dei dati
Negli anni ci siamo attivati per adottare strumenti tecnologici sempre più all’avanguardia, in modo da difendere 
i nostri clienti dall’utilizzo fraudolento dei loro dati personali e carte di credito, e prevenire possibili azioni di rici-
claggio. Il nostro sistema di gestione dei conti di gioco online aderisce alle “Linee Guida per la certificazione dei 
sistemi di gioco a distanza” pubblicate dall’ADM, come certificato dall’ente terzo specialistico NMI Italia BV*, che 
verifica il rispetto dei princìpi di trasparenza e correttezza richiesti dalla normativa vigente per lo svolgimento 
delle operazioni.
Tutela dei minori
La protezione dei minori necessita elevati livelli di controllo. Una parte del nostro lavoro sulla sicurezza digitale 
consiste proprio nell’implementazione di tecnologie e strumenti in grado di impedire l’accesso dei minorenni 
all’offerta di gioco online. 
Realizziamo controlli interni sul nostro processo di registrazione per l’apertura di un conto gioco, oltre ad accer-
tamenti che si appoggiano ai sistemi centrali dell’ADM per verificare in tempo reale i dati anagrafici, comprensivi 
di data di nascita e codice fiscale. La richiesta di gioco è automaticamente negata a chi non risulti cittadino ita-
liano maggiorenne e in possesso di un codice fiscale valido. 
In un secondo step, per completare la registrazione e permetterci di verificare i dati immessi, i nostri sistemi 
richiedono l’invio della copia di un documento d’identità del soggetto che ha compilato il modulo. In mancanza 
dell’invio del documento, non è possibile prelevare le somme presenti sul conto che, dopo trenta giorni, viene 
automaticamente sospeso.
Abbiamo anche introdotto nei nostri siti web l’informativa sul “parental control”, in modo che i genitori possano 
impedire ai figli la navigazione sui siti di gioco.
LO SAPEVI CHE...
 
Gli EGR Italy Awards, che riconoscono ogni anno gli operatori più innovativi e creativi 
del gioco legale online, hanno premiato nel 2016 Sisal.it come Miglior Operatore 
per il servizio e l’attenzione al cliente e come Miglior Operatore per la responsabilità 
sociale. Nel 2017 Sisal.it si è confermato come Miglior Operatore Casinò.
8. ASSISTENZA AL GIOCATORE
In un’ottica di responsabilità rivolta non solo ai giocatori, ma anche alle persone a loro vicine, nel 2017 abbiamo 
inserito due nuove sezioni nelle pagine dedicate al Gioco Responsabile. La prima si rivolge a familiari e amici 
di giocatori che hanno sviluppato problemi - psicologici, relazionali o legali - dovuti agli eccessi di gioco; ha lo 
scopo di informare i familiari sulla possibilità di consultare gli specialisti di FeDerSerD, per riconoscere i segnali 
peculiari del giocatore problematico e prestargli aiuto. La seconda sezione è dedicata ai genitori e li informa sul 
“filtro famiglia” (anche chiamato “parental control”), ossia le soluzioni tecnologiche volte a impedire ai minori la 
navigazione su siti di gioco (e più in generale siti il cui contenuto è adatto al solo pubblico adulto).
* NMI rientra fra gli Enti di Verifica Accreditati (EVA) presso l’ADM per le attività di certificazione e verifica di conformità dei sistemi di gioco a distanza dei 
concessionari (piattaforma di base, piattaforme di gioco e relativi giochi).
69