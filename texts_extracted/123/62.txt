 
strutturata in base alle diverse fattispecie di reato, bensì secondo le macro-aree di attività svolte dalla 
Banca, a ciascuna delle quali possono essere associate diverse fattispecie di reati tra quelle previste dal 
D. Lgs. 231/2001. La parte generale descrive il quadro normativo di riferimento, l’attività e gli assetti 
organizzativi della società, la metodologia adottata per le attività di risk assessment, la regolamentazione 
relativa all’O.D.V., i canali di segnalazione whistleblowing, il sistema disciplinare, il piano di formazione e 
informazione in favore della struttura e i criteri di aggiornamento e adeguamento del Modello. 
Di contro, la Parte Speciale descrive i principi generali di comportamento applicabili alle diverse attività, le 
fasi principali dei processi relativi alle singole attività sensibili, l’elenco delle procedure interne e delle 
prassi operative applicabili, i presidi che garantiscono la tracciabilità della documentazione relativa al 
processo, le deleghe e i poteri attribuiti per lo svolgimento dell’attività, nonché le specifiche fattispecie di 
reato per le quali è rilevato un rischio di commissione. Nella riunione del 15 gennaio 2019 il Consiglio di 
amministrazione della Capogruppo ha approvato sia la parte generale che la parte speciale del Modello di 
organizzazione, gestione e controllo ai sensi del D. Lgs. 8 giugno 2001, n. 231. 
Il Gruppo ha reso disponibile sul suo sito internet www.sparkasse.it il Modello di Organizzazione, 
Gestione e Controllo ai sensi del D. Lgs. 231/2001, il Codice Etico ed il Codice di Comportamento. 
 
Nell’ambito  del  Modello,  particolare  rilevanza  viene  assegnata  ai  rischi  di  corruzione,  riciclaggio  e 
finanziamento del terrorismo. 
 
Con particolare riguardo al rischio di commissione dei reati di corruzione e di concussione, il Gruppo 
mantiene elevato il grado di attenzione e si è dotato, nel tempo, di presidi interni volti a discriminare la 
commissione  di  tali  reati  specificamente  previsti  e  disciplinati  dal  Codice  Etico,  dal  Codice  di 
Comportamento Interno di Gruppo e dal Modello di Organizzazione, Gestione e Controllo, che tutto il 
personale è tenuto conoscere e rispettare. 
 
È  opportuno  specificare  che  l’efficacia  delle  attività  di  controllo  in  ambito  “anti-corruzione”  dipende 
fortemente dall’attività di individuazione dei processi (Mappatura dei processi) a rischio di corruzione e 
dalla definizione dei rischi più significativi correlati (Mappa dei rischi).  
Al  riguardo  risulta  essere  in  corso  un’attività  di  rivisitazione  della  mappatura  dei  processi  nonché 
l’aggiornamento e completamento della mappatura dei rischi. Pertanto, al termine di tale attività la 
Funzione di Internal Audit, svolgerà le proprie verifiche di controllo sugli specifici rischi individuati in 
ambito “anti-corruzione”. 
 
La formazione erogata in materia di politiche e procedure anticorruzione è stata ricompresa nei corsi in 
aula e online riguardanti il Decreto legislativo 231/2001. 
Si fa presente che nel corso del 2018, il Gruppo non è stato coinvolto in alcuna azione legale per temi 
legati alla corruzione.  
 
La Capogruppo ha deciso nel 2009 di dotarsi di un Organismo di Vigilanza (O.d.V.), istituito ai sensi del D. 
Lgs. n. 231/2001. Dal mese di maggio 2015 la funzione di O.d.V. è stata assegnata al Collegio Sindacale 
della  Capogruppo.  Tale  organismo  di  controllo  interno  alla  Capogruppo,  dotato  di  autonomia  e 
indipendenza nell’esercizio delle sue funzioni nonché di adeguata professionalità, è incaricato di vigilare 
sul funzionamento, sull'efficacia e sull'osservanza del Modello di cui la Capogruppo e le società controllate 
si sono dotate per prevenire i reati rilevanti ai fini del medesimo decreto legislativo, nonché di curarne il 
costante aggiornamento.  
 
Al fine di garantire un’effettiva e costante attività di monitoraggio da parte dell’O.d.V., è disciplinato 
all’interno del Modello un insieme articolato di flussi informativi da e verso l’O.d.V. stesso. Pertanto, nello 
svolgimento delle proprie attività relaziona per iscritto, con cadenza almeno annuale, al Consiglio di 
Amministrazione ed al Collegio Sindacale sull’attività compiuta fornendo ai predetti Organi una relazione 
contenente una sintesi delle attività svolte nel corso dell’anno, dei controlli e delle verifiche eseguite, 
nonché le eventuali proposte di aggiornamento del modello 231.  
Allo stesso modo, qualora i destinatari del Modello e del Codice Etico vengano a conoscenza di situazioni 
illegali o eticamente scorrette o di comportamenti che, anche potenzialmente, integrino gli estremi di 
un’attività illegale o scorretta informano senza indugio per iscritto l’Organismo di Vigilanza. 
 
 
 
Sparkasse                      61 
 