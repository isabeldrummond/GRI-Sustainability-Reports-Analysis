 
 
Il Modello di organizzazione, gestione e controllo, ai sensi del D. Lgs. n. 231/2001, è l’insieme delle regole 
e delle procedure organizzative adottate dal Gruppo volte a prevenire la commissione dei reati. Consiste 
in  un  insieme  di  elementi  che  vanno  a  costituire  un  sistema  di  gestione  preventiva  del  rischio  di 
commissione reato.  
 
Il Modello si sostanzia in disposizioni organizzative, modulistica, procedure, codici di comportamento, 
concepiti in maniera tale da rendere molto bassa la probabilità di commissione di determinati reati. 
Al suo  interno  sono  individuati  e  definiti  i  principi  di  carattere  generale  che  il  Gruppo pone come 
riferimento per la gestione dei propri affari, le fonti normative interne a cui si devono attenere i Destinatari, 
i principi e le procedure di controllo, i documenti volti a disciplinare i comportamenti (Codice Etico e 
Codice di Comportamento), le aree di rischio, i singoli reati concretamente e potenzialmente attuabili e le 
relative misure preventive ed infine i criteri che regolano l’istituzione ed i compiti dell’Organismo di 
Vigilanza  (O.d.V.)  e  il  sistema  disciplinare.  Il  modello  deve  essere  attuato,  ossia  scrupolosamente 
osservato nell’attività quotidiana e soggetto alla verifica continua da parte dell’O.d.V..  
 
Il  Gruppo  ha  adottato  il  “Modello  231”  ed  il  relativo  “Codice  Etico”  definendo,  altresì,  un  sistema 
disciplinare idoneo a sanzionare il mancato rispetto delle misure e dei principi contenuti in tali documenti. 
 
I comportamenti dei dipendenti non conformi ai principi e alle regole di condotta prescritti nel Modello - ivi 
ricomprendendo il Codice Etico, il Codice di comportamento e le disposizioni interne, che fanno parte 
integrante del Modello - costituiscono illecito contrattuale.  
I comportamenti dei soggetti esterni (intendendosi per tali i lavoratori autonomi o parasubordinati, i 
professionisti, i consulenti, gli agenti, i fornitori, i partner commerciali, ecc.) non conformi ai principi e alle 
regole di condotta prescritti nel presente Modello, nel Codice etico e nel Codice di comportamento, 
costituiscono illecito contrattuale e motivo per la risoluzione anticipata del rapporto.  
Pertanto,  la  Capogruppo  ha  adottato  un  regolamento  del  Sistema  disciplinare  parte  integrante  del 
modello, volto a definire le sanzioni da applicare ad ogni violazione di norme di legge, disposizioni interne 
e regole comportamentali. 
 
Il Modello, predisposto per la prima volta nel 2009 è sottoposto annualmente ad aggiornamento, al fine di 
recepire tutti i "reati presupposto" che, dalla entrata in vigore del decreto ad oggi, integrano il catalogo dei 
reati previsti dal legislatore.  
 Su proposta dell’Organismo di vigilanza (O.d.V.), in data 24 aprile 2018 il C.d.A. della Capogruppo ha 
deliberato di avviare la revisione e l’aggiornamento del Modello di organizzazione gestione e controllo ex 
D. Lgs. 231/2001, precisando che tale intervento si è reso opportuno al fine di garantire una maggiore 
aderenza del Modello agli attuali assetti organizzativi della Cassa e ai processi attualmente in essere, 
favorire  un’impostazione  più  funzionale  alle  peculiari  caratteristiche  della  Cassa  e  alla  sua  attività 
specifica, nonché realizzare un aggiornamento organico del Modello alla luce delle modifiche normative 
intervenute con riferimento al D. Lgs. 231/2001 (ad es. la tematica whistleblowing). Nel contempo, sono 
stati avviati i medesimi interventi di revisione e aggiornamento anche per i Modelli di organizzazione 
gestione e controllo di Sparim e di Sparkasse Haus. 
Il lavoro è stato articolato in un primo assessment su base documentale a cui ha fatto seguito un ulteriore 
approfondimento con interviste ai singoli responsabili delle funzioni operative interne alla Banca. A seguito 
di tale attività si è provveduto a stilare un documento sintetico di risk assessment al fine di valutare il 
livello di esposizione al rischio di commissione dei reati delle attività sensibili individuate e il rischio 
residuo di tali attività in considerazione degli standard di controllo già adottati da Sparkasse, mettendo 
così in luce eventuali gap o possibili miglioramenti da apportare rispetto ai controlli presenti. Inoltre, prima 
di procedere alla predisposizione della nuova versione del Modello, sono stati definiti in modo dettagliato i 
principi di controllo relativi alle specifiche attività sensibili, poi confluiti nella Parte Speciale del Modello 
giungendo infine alla redazione di una Parte Generale ed una Parte Speciale del Modello, che è stata 
sottoposta ai responsabili delle funzioni di Compliance e Internal Audit, nonché all’Organismo di Vigilanza. 
Il Modello presenta una struttura significativamente diversa rispetto a quella adottata in precedenza, 
precisando che tale impostazione intende fornire ai soggetti destinatari uno strumento il più possibile 
efficace e funzionale, per garantire il miglior presidio dei rischi in materia di responsabilità amministrativa 
degli enti, in linea con le best practices attualmente vigenti. Da segnalare che la Parte Speciale non è 
 
 
Sparkasse                      60 
 