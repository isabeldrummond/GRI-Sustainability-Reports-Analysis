 
A supporto del Sistema Organizzativo Aziendale è stato definito il Modello documentale che stabilisce le 
diverse tipologie di documenti normativi (Regolamento, Documento/Policy, Norma operativa, Manuale, 
Lettera circolare) e le regole per la comunicazione interna ufficiale in una specifica normativa. 
 
Al fine di assicurare un adeguato funzionamento dell’organizzazione aziendale, la Capogruppo pone in 
essere le seguenti soluzioni organizzative e procedurali:  
-  formalizzazione, anche in un’ottica di prevenzione dei conflitti di interessi, dei processi decisionali, 
delle funzioni affidate al personale e dei compiti e responsabilità attribuiti; 
-  separatezza tra funzioni operative e di controllo;  
-  adozione di politiche e procedure di gestione delle risorse umane finalizzate ad assicurare che il 
personale sia provvisto delle competenze e delle professionalità necessarie per l’esercizio delle 
responsabilità ad esso attribuite; 
-  adozione di processi e metodologie di valutazione delle attività aziendali affidabili e integrate con il 
processo di gestione dei rischi; 
-  adozione di procedure operative e di controllo finalizzate a minimizzare i rischi legati a frodi o 
infedeltà  dei  dipendenti,  prevenire  e  attenuare  i  potenziali  conflitti  d’interesse,  evitare  il 
coinvolgimento,  anche  inconsapevole,  in  episodi  di  riciclaggio,  usura  o  di  finanziamento  al 
terrorismo; 
-  affidabilità dei sistemi informativi e capacità degli stessi di supportare adeguatamente l’operatività 
aziendale; 
-  livelli di continuità operativa adeguati e conformi ai requisiti di Vigilanza; 
-  affidabilità  delle  procedure  di  reporting  ai  diversi  livelli  dell’organizzazione,  con  particolare 
riferimento alle strutture cui sono affidati compiti di controllo. 
 
La Capogruppo ha definito una unica tassonomia dei processi e la mappatura dei rischi aziendali. In 
particolare,  la  tassonomia  uniforme  dei  processi  adottata  consente  di  fornire  una  rappresentazione 
sistematica e chiara di tutte le attività che vengono poste in essere nel Gruppo così come sopra illustrato. 
 
4.3  Gestione dei rischi 
Il Gruppo, nell’espletamento delle proprie attività si trova ad essere esposto a diverse tipologie di rischio 
che attengono principalmente alla tipica operatività di raccolta del risparmio e di esercizio del credito nelle 
sue varie forme, sia in Italia che all’estero. Tra queste, le principali categorie sono riconducibili al rischio di 
credito, al rischio di reputazione, al rischio di controparte, al rischio di tasso e di prezzo del portafoglio 
bancario, al rischio di concentrazione, al rischio di mercato, di regolamento e di concentrazione sul 
portafoglio di negoziazione, al rischio operativo ed al rischio di liquidità. 
 
In tale ottica, il Gruppo attribuisce una forte rilevanza alla gestione e al controllo dei rischi, quali condizioni 
necessarie per garantire un’affidabile e sostenibile creazione di valore nel tempo in un contesto di rischio 
controllato. 
  
Pertanto, la Capogruppo ha definito un articolato sistema per la gestione dei rischi che si propone di 
raggiungere e mantenere entro un livello accettabile i rischi identificati, nell’ottica di garantire, da un lato, 
l’ottimizzazione delle disponibilità patrimoniali e di liquidità necessarie per fronteggiare i rischi stessi e, 
dall’altro, il miglioramento della redditività del Gruppo tenendo conto degli stessi.  
 
Per fare questo, la Capogruppo individua nel Risk Appetite Framework (RAF) lo strumento di presidio del 
profilo di rischio che il Gruppo intende assumere nello svolgimento delle proprie attività, rappresentando 
una “cornice di rischio”, ispirata dai principi di sana e prudente gestione aziendale, all’interno della quale il 
management opera nel perseguimento della strategia aziendale. 
 
Il Risk Appetite Framework (RAF) si sostanzia nel quadro di riferimento che definisce - in coerenza con il 
massimo rischio assumibile, il business model e il piano strategico - la propensione al rischio, le soglie di 
 
 
Sparkasse                      48 
 