 
6.  Lavoro e diritti umani 
 
6.1  Politiche e sostegno dell’occupazione 
Le singole società del Gruppo ritengono che le risorse umane costituiscono un essenziale bene aziendale, 
il cui sviluppo rappresenta un fattore fondamentale per il raggiungimento degli obiettivi prefissati.  I 
dipendenti sono la forza motrice del Gruppo e rappresentano il vero vantaggio competitivo e produttivo. 
 
La professionalità e la dedizione dei dipendenti sono valori fondamentali per il conseguimento degli 
obiettivi aziendali. A tal fine, le singole società del Gruppo sono impegnate a sviluppare le competenze, 
stimolare le capacità e le potenzialità dei propri dipendenti ed offrono pari opportunità di lavoro a tutti i 
dipendenti sulla base delle specifiche qualifiche professionali e capacità di rendimento, senza alcuna 
discriminazione.  
 
Nell'ambito della gestione delle risorse umane, tra gli obiettivi principali del Gruppo viene riconosciuta la 
grande importanza delle “Pari opportunità”.  
 
I rapporti tra i dipendenti, a tutti i livelli, sono improntati a criteri e comportamenti di correttezza, lealtà e 
reciproco rispetto. Pertanto, la corretta gestione del personale, anche sulla base dei principi descritti nel 
Codice Etico, rappresenta per il Gruppo un dovere etico di tutti coloro che ne hanno la responsabilità. 
 
I temi “material” rilevati dal personale sono quelli di un equilibrio tra vita lavorativa e vita privata, qualità 
della vita lavorativa ed in particolare dei percorsi professionali e di carriera che arricchiscono le risorse 
umane.  Infatti,  il  Gruppo  punta  proprio  all’accrescimento  continuo  delle  persone  grazie  a  corsi  di 
formazione ad hoc per ogni profilo professionale. 
 
La Capogruppo definisce e applica politiche e procedure per assicurare una gestione del personale 
orientata al rispetto dei criteri e principi sopra menzionati. Tali procedure per la gestione del personale 
sono formalizzate nella pertinente regolamentazione interna sottoposta all’approvazione del Consiglio di 
Amministrazione  nonché  ad  aggiornamento  e  controllo  nel  rispetto  del  sistema  dei  controlli  interni 
adottato. 
 
Il Servizio Personale è deputato a presidiare l’efficacia, nonché il corretto funzionamento del processo per 
la gestione delle risorse umane per la Capogruppo e per le società controllate, in conformità con quanto 
disciplinato nel Regolamento “Processo per la gestione del Personale”. In particolare, sono stati attribuiti i 
ruoli  e  le  responsabilità  delle  diverse  unità  organizzative  deputate  allo  svolgimento  delle  attività, 
prevedendo una separazione di ruoli tra chi pianifica il fabbisogno di personale in termini quantitativi ed in 
termini di professionalità e chi approva la predetta pianificazione, chi approva le linee di indirizzo in 
materia di selezione del personale e chi esegue la selezione degli organici qualora non sia possibile far 
fronte alla copertura dei fabbisogni con personale interno (dal punto di vista quantitativo ovvero anche per 
carenza dei profili professionali richiesti), chi identifica le priorità in termini di fabbisogni formativi del 
personale ed infine, chi valuta le prestazioni del personale e chi definisce le eventuali promozioni.  
 
Al 31/12/2018 le risorse impiegate nel Gruppo sono 1257 unità (rispetto a 1272 unità al 31/12/2017). Le 
tabelle seguenti riportano i dipendenti con esclusione di quelli di Monaco di Baviera, Sparkasse Haus (non 
ricompresi nel contratto collettivo ABI) e di un collaboratore con contratto Co.Co.Co., complessivamente 9 
nel biennio 2018-2017. Pertanto, le risorse oggetto di rendicontazione nelle successive tabelle sono 1248 
per il 2018 e 1263 per il 2017. 
 
Nel 2018 massima è stata l’attenzione alla razionalizzazione delle risorse, pur con investimenti mirati di 
potenziamento, necessari per il perseguimento degli obiettivi strategici, È rimasto costante il rapporto tra 
donne e uomini (50,5% e 49,5%). 
 
 
 
 
Sparkasse                      75 
 