 
anticipare alcuni processi di ammodernamento e semplificazione. Costante risulta essere lo sforzo del 
Gruppo di investire nell’innovazione delle filiali e nella formazione del personale al fine di continuare ad 
allargare e rendere sempre più competitiva l’offerta di servizi di qualità per la clientela. 
Di seguito si espongono le principali variazioni, per la gran parte dei casi positive, di conto economico di 
Gruppo intervenute nel periodo rispetto al precedente.  
Si premette che i valori 2017 presi in considerazione ai fini comparativi con riferimento ai vari aggregati e 
voci di conto economico, non sono stati riclassificati, ma convenzionalmente esposti a valori 31.12.2017 
nella pertinente voce di bilancio secondo i dettami dei nuovi schemi previsti dal 5° aggiornamento della 
Circolare nr. 262 di Banca d’Italia. I nuovi schemi si sono resi necessari per recepire le nuove regole 
previste dal principio contabile IFRS 9, entrato in vigore il primo gennaio 2018.    
Si registra un contenuto miglioramento del margine di interesse rispetto al dato del 31 dicembre 2017, 
dovuto principalmente alla forte riduzione della voce per interessi passivi (-29,5%), a fronte di una minor 
contrazione  della  componente  per  interessi  attivi  (-6,2%),  nonostante  la  componente  da  rilascio 
dell’attualizzazione sulle posizioni deteriorate (rilevata a partire dal 2018 nella voce interessi) sia risultata 
sensibilmente in calo rispetto al 2017 (- 5 milioni di euro).  
Per quanto riguarda le commissioni attive si rileva un ulteriore incremento rispetto al già ottimo risultato 
del 2017 (+ 942 mila euro). Si procede a fornire un dettaglio dei principali scostamenti delle sottovoci 
rispetto al dato del precedente periodo:  
-  le commissioni su collocamento titoli registrano un decremento a seguito della riduzione delle 
commissioni d’ingresso rispetto al 2017, anche in conseguenza del fisiologico rallentamento delle 
crescite  nell’ambito  del  comparto  della  raccolta  gestita  rispetto  agli  incrementi  registrati  nel 
periodo precedente;  
-  le commissioni per attività di consulenza si incrementano per le maggiori arrangement fees 
incassate relativamente ad operazioni di finanza strutturata;  
-  le provvigioni su prodotti assicurativi registrano una buona crescita anche grazie all’ulteriore 
miglioramento  delle  performance  registrate  nell’ambito  del  collocamento  di  nuovi  prodotti, 
specialmente per quanto riguarda il segmento del credit protection insurance;  
-  le commissioni per altri prodotti risentono negativamente della riduzione delle commissioni per 
messa a disposizione delle somme;    
-  le commissioni per garanzie rilasciate si incrementano grazie al positivo delle commissioni attive 
sui crediti di firma.    
Le  “Commissioni  passive”  diminuiscono  complessivamente  di  460  mila  euro.  La  riduzione  riguarda 
principalmente la voce delle commissioni passive su servizi di incasso e pagamento.  
I dividendi percepiti si riducono passando da 5.420 mila euro del 2017 a 2.560 mila euro del 2018 (-
52,8%), a causa anche dei minori dividendi straordinari percepiti. Si mantiene peraltro costante il livello 
del dividendo messo in pagamento da parte di Banca d’Italia.  
Il “Risultato netto dell’attività di negoziazione”, evidenzia una perdita pari a 4.759 mila euro, rispetto alla 
consistente perdita realizzata nel periodo precedente, pari quest’ultima a 9.164 mila euro. La perdita 2018 
è da attribuire principalmente al risultato negativo della valutazione dei derivati di negoziazione.  
Il “Risultato netto dell’attività di copertura” si contrae passando dai + 1.214 mila euro del 2017 ai + 391 
mila euro del 2018.     
Ottimo il risultato della voce relativa agli utili/perdite da cessione o riacquisto, anche con riferimento alle 
attività finanziarie valutate al fair value con impatto sulla redditività complessiva (utile pari a 4.708 mila 
euro, contro un utile del 2017 pari a 362 mila euro). Il risultato complessivo della voce 100, positivo per 
11.449 mila euro, risulta migliore di quello del periodo 2017, positivo per 2.424 mila euro, anche grazie 
agli utili realizzati sulla cessione di alcune posizioni deteriorate.  
In flessione il “Risultato netto delle attività e passività finanziarie valutate al fair value con impatto a conto 
economico” che registra un utile pari a 61 mila euro, contro l’utile del 2017, pari 915 mila euro.   
 
 
Sparkasse                      29 
 