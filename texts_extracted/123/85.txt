 
(problem solving) ed organizzativo (gestione attività, pianificazione e monitoraggio). L’obiettivo è 
stato quello di costruire dei percorsi formativi personalizzati e creare una nuova cultura aziendale 
di crescita considerata garanzia per un approccio di valore verso la clientela e i colleghi. Inoltre, 
sono stati affrontati percorsi di valorizzazione della Leadership Femminile, al fine di fornire spunti 
di riflessione e coinvolgere le partecipanti in un processo di scoperta di uno stile di leadership 
proprio. Un’altra iniziativa formativa specifica ha riguardato il reinserimento dopo lunghi periodi di 
assenza principalmente dovuti a maternità e/o per malattia che in molti casi richiede la necessità 
di riadattarsi a nuovi ritmi, da tempo abbandonati: il percorso ha affrontato temi riguardanti la 
conciliazione della vita privata con l’ambiente lavorativo, come cogliere opportunità concrete 
dall’ambiente e dall’organizzazione quotidiana e rivalorizzare il proprio potenziale; 
-  area Commerciale – con l’obiettivo di erogare una formazione specifica sulla centralità dei clienti 
e sulla qualità dei prodotti offerti, potenziando la rete commerciale per conquistare la fiducia del 
cliente con la propria azione. I partecipanti hanno appreso gli strumenti per farsi ascoltare, i 
principi della comunicazione e altri meccanismi di forte impatto sui comportamenti altrui che 
permetteranno loro di agire con l’interlocutore “cliente” su un piano di consenso e di mutua 
soddisfazione. 
 
Nel corso del 2018 è inoltre proseguita la formazione dedicata ai Formatori interni (“Train the Trainer”), 
con l’obiettivo di specializzare la squadra delle risorse interne dedicate alla formazione, per garantire una 
formazione sempre più vicina alle esigenze della Banca e in particolare dei collaboratori della Rete. 
 
Inoltre, è stata offerta la possibilità per tutto il personale del Gruppo di partecipare a formazione esterna e 
a formazione “on the job” ovvero tirocini interni presso unità specialistiche.  
 
Importanti investimenti sono stati effettuati proprio a fronte di esigenze formative sempre più articolate e 
numerose anche sugli strumenti operativi a supporto della formazione, per renderla più efficace e fruibile, 
sfruttando appieno le possibilità offerte dalla tecnologia. 
È  stata  sviluppata  una  nuova  piattaforma  di  training  LMS  (Learning  Management  System) 
“Training@Academy“ accessibile dall’intranet aziendale o via mobile. 
Il nuovo ambiente Training ha consentito di portare on line l’intero processo formativo aziendale e di 
promuovere  l’offerta  formativa,  facilitando  sempre  di  più  l’esperienza  dell’apprendimento,  potendo 
navigare  e  consultare  in  modo  innovativo  ed  efficace  il  piano  di  formazione.  Il  collaboratore  può 
visualizzare tutte le attività previste nel suo piano formativo, sfogliarle nel catalogo ed iscriversi on line. 
Viene avvisato da una mail di notifica quando viene iscritto ad un corso d’aula con la sincronizzazione sul 
suo calendario della posta aziendale ed ha anche la possibilità di tenere traccia di tutte le sue attività 
formative, esprimere il suo gradimento e mettersi alla prova grazie a test finali di apprendimento. Il 
processo è semplice e intuitivo anche per i Responsabili, che possono segnalare all’Academy i bisogni 
formativi dei propri team, approvare l’iscrizione ad attività didattiche, monitorare il completamento dei corsi 
dei collaboratori e nello stesso tempo avere una visione complessiva dei loro impegni. 
 
Infine, è stato fatto un notevole investimento anche lato logistica e tecnica della sede Academy, nel corso 
dell’estate 2018 sono stati aggiornati gli impianti tecnici e multimediali di alcune sale utilizzate anche per 
eventi e convegni esterni. Alla luce delle analisi svolte si è proceduto con la società ProLab ad una 
ristrutturazione degli impianti audio/video/luci delle due sale più grandi (Sala 1 e 2), in quanto ad inizio 
settembre nelle stesse si è tenuto un convegno mondiale ECER 2018, a cui hanno partecipato circa 200 
docenti/ricercatori, utilizzando le diverse tecnologie didattiche presenti, 
Sono state previste semplificazioni nelle grafiche di comando per permettere un utilizzo intuitivo anche da 
parte di persone non esperte ed un nuovo sistema di distribuzione video aggiornato con tecnologie Full-
HD e 4K, con standard HDMI e HDBaseT. Infine, è stata implementata la connettività, per permettere la 
connessione fra l‘Academy e le sale formazione nelle sedi distaccate e verso il mondo esterno 
 
Nelle successive tabelle sono riportati specifiche informazioni in merito al numero di ore di formazione 
erogate ed ai partecipanti. Al riguardo si precisa che le ore di formazione sono comprensive delle ore in 
aula e delle ore on line. I partecipanti sono stati computati facendo riferimento al numero di soggetti che 
hanno  usufruito  del  corso  di  formazione  suddivisi  per  qualifica  (nelle  aree  professionali  sono  stati 
compresi anche gli apprendisti) e per genere. 
 
 
Sparkasse                      84 
 