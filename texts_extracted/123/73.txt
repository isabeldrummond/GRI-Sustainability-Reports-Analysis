 
Sul sito Internet della Banca nella sezione “Privacy” è disponibile la “Privacy policy del sito web e mobile 
App della Cassa di Risparmio di Bolzano S.p.A.” all’interno della quale sono descritte le modalità di 
gestione del sito web della Cassa di Risparmio di Bolzano, in riferimento al trattamento dei dati personali 
degli utenti che lo consultano. Si tratta di un’informativa che è resa anche ai sensi dell’art. 13 del 
Regolamento UE 2016/679 (Regolamento generale sulla protezione dei dati) a coloro che interagiscono 
con  i  servizi  web  della  Cassa  di  Risparmio  di  Bolzano,  accessibili  per  via  telematica  a  partire 
dall’indirizzo: www.sparkasse.it corrispondente  alla  pagina  iniziale  del  sito  ufficiale  della  Cassa  di 
Risparmio di Bolzano S.p.A. e relativi sottodomini. 
 
Nel corso del 2018 sono state ricevute, da soggetti esterni e riconosciuti dall’organizzazione, 7 (5 nel 
2017) richieste di riscontro in ordine al tema Privacy (richieste di accesso ai propri dati, di informazioni 
sull’origine, sul trattamento, reclami o richieste di cancellazione). In tutti i casi è stato fornito riscontro ai 
clienti entro i termini normativi. Nell’anno 2018 non è stato registrato alcun conseguente coinvolgimento 
dell’Autorità Garante e non è stato registrato alcun potenziale o reale rischio per i diritti e le libertà delle 
persone  fisiche,  tale  da  comportare  una  notifica  all’autorità  di  controllo  o  una  comunicazione 
all’interessato. 
 
5.4  Inclusività, accesso al credito e finanza sostenibile 
 
Tra  le  unità  di  business  che  operano  nell’ambito  della  Direzione  generale,  la  Direzione  Business 
Development ricopre un ruolo centrale in quanto ha tra le vocazioni principali quella di garantire un 
coordinamento strategico commerciale e quella di rappresentare una trait-d ’union tra la rete di vendita e 
le diverse partnership commerciali. 
 
Di fondamentale importanza è l’attività che riguarda la propulsione in termini di sviluppo di business sui 
diversi canali di vendita, abbracciando ad ampio raggio la gamma prodotti, sia per quanto attiene le attività 
tradizionalmente imputabili al settore bancario (impiego/raccolta) sia per quanto riguarda la ricerca e 
l’innovazione in settori di business finora inesplorati. A tale riguardo l’attività di cui la Direzione è owner, 
rappresenta un vero e proprio studio di fattibilità riguardo a settori quali ad esempio il noleggio a lungo 
termine di autovetture per clienti privati e aziende. 
 
All’approssimarsi della ricorrenza del 165 esimo anno di attività, Sparkasse intende ‘reinventare’ il proprio 
ruolo in nome di un equilibrio tra innovazione e tradizione. È ferma l’intenzione di mantenere lo status di 
riferimento per l’economia locale, anche e soprattutto in nome del dinamismo commerciale. 
 
In tale ambito appare opportuno citare il Progetto LDV 20. 
LDV 20 risponde all’esigenza di inserirsi in un contesto in rapidissima evoluzione, nel quale l’utente 
matura in breve tempo l’esperienza d’uso con lo specifico prodotto/servizio. 
In tale contesto è opportuno per una banca ripensare il proprio approccio al cliente e comprendere le 
necessità e le aspettative del mercato. Particolare importanza è ricoperta dalla fascia di clientela ‘ giovani 
under 26’ che rappresenta il potenziale bacino d’utenza del futuro della banca. Sparkasse vive questa 
esigenza come una scelta irrinunciabile ed è proprio in quest'ottica che nel corso del 2018 ha creato un 
laboratorio: LDV 20. La denominazione fa riferimento al grande genio Leonardo da Vinci.  
 
All’interno di questo nuovo laboratorio le direttive di sviluppo sono le seguenti: 
 
-  networking tra startup e consulenza a giovani imprenditori;  
-  workshop ed eventi formativi specifici;  
-  sviluppo prodotti, quale attività dedicata alla gamma Sparkasse. 
Presidio fisso del laboratorio è rappresentato da tre giovani ragazzi, che hanno iniziato il loro percorso 
professionale con uno stage in diversi uffici della banca. Il laboratorio costituisce uno spazio aperto al 
pubblico, a beneficio di studenti e giovani imprenditori, quale luogo d’incontro e di lavoro. 
 
 
Sparkasse                      72 
 