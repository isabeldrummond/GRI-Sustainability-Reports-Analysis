 
riferiscono all’esercizio 2018 (dal 1° gennaio al 31 dicembre 2018) e sono stati raccolti e/o stimati1 con 
riferimento al medesimo periodo.  
 
Al fine di permettere un raffronto dei dati nel tempo, come suggerito anche nel Decreto, vengono riportati, 
ove disponibili e opportuno, i valori degli stessi indicatori relativi al biennio precedente (2016 e 2017). 
Inoltre, per garantire l’affidabilità dei dati è stato limitato il più possibile il ricorso a stime che, ove presenti, 
sono opportunamente segnalate nel documento.  
 
La Capogruppo, in considerazione anche di quanto precedentemente anticipato, ha deciso di adottare 
specifiche linee guida formulate dai più autorevoli organismi nazionali internazionali. In particolare, la 
presente Dichiarazione Non Finanziaria è redatta sulla base di quanto posto dalle Sustainability Reporting 
Guidelines del GRI (Global Reporting Initiative) – che costituiscono il principale riferimento internazionale 
in materia di reporting sociale e ambientale. In particolare, è stata sviluppata secondo il modello GRI 
Standards del 2016 e il relativo supplemento integrativo specifico per il settore finanziario, “Financial 
Services Sector Disclosure” del 2013. Nell’osservanza delle predisposizioni dettate nel framework di 
rendicontazione, la DNF in questione è stata stilata “in accordance” con il GRI Standards secondo il 
modello “Core Option”.  
 
A tal proposito si evidenzia un cambiamento sostanziale rispetto alla precedente dichiarazione di carattere 
non finanziario, pubblicata dalla Capogruppo in data 19 Aprile 2018, che è stata predisposta secondo il 
modello GRI G4 e il relativo supplemento integrativo specifico per il settore finanziario, “Financial Sector 
Disclosure”, secondo il livello di “accordance” o anche detto “in conformità” con il modello “core” GRI G4. 
Tale cambiamento metodologico si è reso necessario in quanto il modello GRI Standards ha assunto un 
carattere cogente a partire dalla seconda metà del 2018.  
 
Inoltre, per la redazione della presente Dichiarazione sono state tenute in considerazione anche le Linee 
guida ABI (Associazione Bancaria Italiana) pubblicate nell’Ottobre del 2018 in rapporto al passaggio dal 
G4 al GRI Standard nel contesto bancario italiano. 
 
Con riferimento alle metodologie di valutazione, stima e calcolo degli impatti ambientali ed energetici del 
Gruppo sono state, inoltre, considerate le Linee Guida ABI LAB del Dicembre 2018 predisposte ai fini di 
una  corretta  applicazione  nel  settore  bancario  e  assicurativo  degli  Standard  (GRI  300)  in  materia 
ambientale.  
 
La  strategia  di  adottare  Standard  di  rendicontazione  riconosciuti  a  livello  internazionale,  oltre  ai 
supplementi specifici per il settore finanziario (nazionali e internazionali) si fonda sul principio di fornire 
l’opportunità ai lettori interessati di comparare tra loro gli indicatori e le informazioni riportate da diverse 
organizzazioni  appartenenti  allo  stesso  settore:  ciò  nella  prospettiva  di  incrementare  il  livello  di 
trasparenza e di qualità delle informazioni riportate nella DNF, così da incentivare gli utenti finali a 
scegliere consapevolmente organizzazioni con le quali quest’ultimi si rispecchino in termini di valori 
morali, priorità sociali ed economico-finanziarie. 
 
La selezione delle disclosure da rendicontare è stata condotta sulla base del principio di rilevanza che una 
determinata tematica ha sia per il Gruppo che per gli stakeholder di riferimento. In particolare, per 
l’individuazione dei temi rilevanti è stato adottato il procedimento di seguito descritto nel dettaglio nel 
successivo capitolo “Stakeholder e Matrice di Materialità”. 
Oltre alla valutazione e conseguente dichiarazione delle strategie e degli impatti che l’organizzazione 
riporta in relazione all’analisi di materialità, la definizione dei temi rilevanti è condotta anche sulla base del 
modello organizzativo e gestionale del Gruppi, compresi i modelli aziendali di prevenzione dei reati 
adottati ai sensi del D. Lgs. 231/2001, che siano rilevanti nella gestione dei temi socio-ambientali indicati 
dal Decreto.  
                                                      
1 Le informazioni fornite in merito ad alcune disclosure possono essere il risultato di stime effettuate per far fronte 
all’indisponibilità di talune informazioni oppure all’onerosità del processo di reperimento delle stesse. Laddove si è 
proceduto a riportare valori stimati vengono fornite specifiche indicazioni ai fini della relativa individuazione e sul 
processo di stima utilizzato. 
 
 
Sparkasse                      11 
 