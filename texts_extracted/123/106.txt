 
8.  Ambiente e Climate Change 
 
Il ruolo delle istituzioni pubbliche e private è importante al fine di uno sviluppo sostenibile e per la 
diminuzione dei rischi legati al minor impatto ambientale. 
 
Seppur la strategia commerciale del Gruppo si fonda sull’attività bancaria e finanziaria, svolta in via 
esclusiva dalla Capogruppo e, per il tramite della società controllata Sparim S.p.A. vengono erogati servizi 
inerenti al settore immobiliare, emergono impatti limitati sull’ambiente che in ogni modo non possono non 
assumere rilevanza ai fini di un percorso di responsabilità sociale e ambientale. 
 
A tal fine, le singole società del Gruppo considerano il rispetto dell’ambiente un valore primario della 
propria attività economica e, pertanto, orientano le proprie scelte strategiche in modo da rispondere ai 
principi dello sviluppo sostenibile. In tal senso, promuovono la sensibilizzazione in campo ambientale dei 
membri degli Organi aziendali, dipendenti, collaboratori e terzi che entrano in rapporto con le stesse. 
 
Il Gruppo è consapevole che una gestione aziendale attenta e responsabile verso l’ambiente non solo 
porta ad un incremento della reputazione, ma contribuisce alla creazione di valore per gli stakeholder. 
 
Alla luce delle emergenze connesse all’inquinamento e ai cambiamenti climatici, l’ambiente rappresenta 
un tema ineludibile per il Gruppo nell’orientarsi verso un percorso socialmente responsabile.  
 
Con il fine di ridurre il proprio impatto sull’ambiente, il Gruppo si impegna a: 
-  definire e attuare azioni che consentano la progressiva integrazione delle variabili ambientali nello 
svolgimento delle attività aziendali al fine di ridurre i danni ambientali;  
-  monitorare e ridurre le proprie emissioni attraverso politiche di efficienza energetica e l’uso di fonti 
rinnovabili, ottimizzando i consumi di energia e di materie prime; 
-  utilizzare adeguati sistemi di smaltimento dei rifiuti; 
-  promuovere l'eco-efficienza sensibilizzando i dipendenti, i clienti, ma anche i fornitori a prendere 
iniziative per ridurre il proprio impatto ambientale privilegiando quelli virtuosi e attenti alle questioni 
ambientali. 
 
Date le caratteristiche peculiari di una società di servizi, il Gruppo ha identificato come “material” (rilevanti) 
gli aspetti legati all’impatto ambientale collegato al cambiamento climatico “Climate Change” e quindi ad 
un  impegno  di  un  utilizzo  responsabile  dell’energia  e  all’impiego  delle  materie  prime.  Pertanto, 
l’ottimizzazione dell’approvvigionamento di beni e dei consumi di energia rappresenta una priorità per il 
Gruppo. 
 
A tal fine, per ciò che attiene agli impatti direttamente riconducibili all’esercizio delle proprie attività, negli 
ultimi anni il Gruppo è impegnato, a: 
•  ridurre i consumi di energia e di carta; 
•  rendere più efficiente la gestione dei rifiuti; 
•  migliorare la mobilità aziendale. 
 
L’impegno ambientale, da parte del Gruppo, assume rilevanza non solo rispetto alla riduzione di consumi 
ed emissioni nello svolgimento della propria attività, ma anche e in particolar modo in relazione al 
contributo che lo stesso può offrire, ad iniziative e investimenti per la tutela dell’ambiente e la riduzione 
degli impatti ambientali di clienti. Pertanto, in tale ambito si vuole ricordare, come già precedentemente 
illustrato, l’offerta della Capogruppo, nei confronti di famiglie e imprese, dei prodotti di finanziamento 
specifici per gli investimenti relativi all’uso di energie rinnovabili e per il risparmio energetico (ad esempio 
specifici prestiti per finanziare l’installazione di impianti fotovoltaici per la produzione di energia elettrica) 
Al  31  dicembre  2018  non  si  registrano  multe  inflitte  al  Gruppo  per  mancata  conformità  a  leggi  o 
regolamenti in materia ambientale. Parimenti non si registrano sanzioni non monetarie. Nel 2017 non 
sono state comminate multe o sanzioni non monetarie nei confronti di Sparkasse. 
 
 
Sparkasse                      105 
 