 
La funzione di controllo dei rischi è posta alle dirette dipendenze dell'organo con funzione di supervisione 
strategica, al quale riporta sia gerarchicamente che funzionalmente, preservando i raccordi con l'organo 
con funzione di gestione ed in particolare con l'Amministratore Delegato - Direttore Generale per quanto 
concerne aspetti amministrativi/gestionali ed informativi. 
Il Servizio Risk Management è articolato nelle seguenti strutture:  
-  Normativa e Reporting  
-  Rischi creditizi e Rating Desk 
-  Rischi finanziari  
-  Risk Governance. 
 
La  Capogruppo  ha  inoltre  istituito  il  Comitato  Monitoraggio  Rischi,  composto  -  oltre  che 
dall’Amministratore Delegato e Direttore Generale – dal Responsabile della Funzione Risk Management, 
dal Responsabile del Servizio Planning Control & Data Office, del Servizio Treasury, della Direzione 
Crediti, della Direzione NPE e della Direzione Finanza e Tesoreria. 
 
Il Comitato Monitoraggio Rischi svolge una attività: 
 
-  di indirizzo in merito alle politiche di investimento, alle politiche creditizie, alle strategie di gestione 
dell’attivo e del passivo (ALM), alle politiche di copertura del rischio tasso ed in generale sulla 
gestione dei rischi; 
-  deliberativa sulla base del framework metodologico del RAF, in merito alla definizione dei limiti 
operativi (sulla base delle soglie di tolleranza definite dal Consiglio di Amministrazione), alla 
revisione dei predetti limiti operativi con frequenza almeno annuale;  
-  di monitoraggio sull’andamento dei rischi con specifico riguardo ai rischi di credito, di mercato, di 
liquidità, di tasso, nonché sull’andamento degli indicatori patrimoniali.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Sparkasse                      51 
 