 
Indipendenza, imparzialità, riservatezza, conflitti di interesse, lealtà, correttezza, trasparenza sono i valori 
enunciati nel Codice Etico del Gruppo. 
 
Il Codice Etico esprime gli impegni e le responsabilità etiche nella conduzione degli affari e delle attività 
aziendali assunte da tutti i collaboratori del Gruppo siano essi amministratori, consulenti o dipendenti, nel 
rispetto dei legittimi interessi dei soci, dipendenti, clienti, partner commerciali e della collettività in cui il 
Gruppo è presente con le proprie attività. Il documento nasce come uno degli elementi del Modello di 
Organizzazione, Gestione e Controllo definito in seguito all'entrata in vigore del D. Lgs. 231/01 ma, non 
limitandosi a indicare le linee guida comportamentali riferite alle attività a rischio penale, abbraccia in 
modo più ampio il ruolo ed i rapporti del Gruppo, dei suoi dipendenti e collaboratori e dei suoi partner. 
 
Tutte le società del Gruppo hanno adottato il Codice Etico approvato dal Consiglio di Amministrazione 
della Capogruppo. 
 
La Funzione di Internal Audit, con il supporto delle altre Funzioni di controllo nonché gli Organismi 
societari preposti (Collegio Sindacale, Organismo di Vigilanza), ciascuno per quanto di competenza, 
garantiscono un’azione di sorveglianza sul rispetto dei principi e dei valori contenuti nel Codice. 
 
In presenza di eventuali infrazioni commesse, i destinatari sono sanzionati attraverso l’applicazione di un 
apparato disciplinare commisurato alla gravità dell’attività illecita realizzata.  
 
Anche attraverso la sua pubblicazione sul sito Internet, il Gruppo intende promuovere la conoscenza e la 
massima diffusione dei valori e dei prìncipi aziendali. 
 
A tal fine, il Gruppo intende promuovere una cultura aziendale caratterizzata da comportamenti corretti e 
da un buon sistema di corporate governance; per questa ragione il Gruppo rende operativo il sistema 
interno di segnalazione da parte del Personale di atti o fatti che possano costituire violazioni delle norme 
disciplinanti l’attività bancaria (c.d. whistleblowing), riconoscendo l’importanza di adeguati canali di 
comunicazione per la ricezione, l’analisi ed il trattamento delle segnalazioni di comportamenti illegittimi, in 
attuazione dell’art. 52-bis del TUB, che recepisce nell’ordinamento italiano le disposizioni della Direttiva 
“CRD IV” in materia di “whistleblowing”. L’applicazione di tale sistema favorisce la diffusione di una cultura 
di  legalità  e  rappresenta  un’opportunità  di  miglioramento  del  contesto  aziendale  sia  sul  piano 
organizzativo che etico. 
 
 
4.8.2 Anticorruzione - Modello di Organizzazione e Gestione (D. Lgs. 231/2001) 
 
Il D. Lgs. n. 231 dell’8 giugno 2001 disciplina la “responsabilità amministrativa delle persone giuridiche e 
degli enti privi di personalità giuridica in relazione alla commissione di determinati reati da parte di soggetti 
incardinati in vario modo nella struttura dell’ente”. 
 
La  responsabilità  amministrativa  dell’ente  sussiste  per  tutti  quei  reati  commessi  a  vantaggio  o 
nell’interesse dell’ente stesso, da parte dei soggetti in posizione di vertice, oppure dai soggetti subordinati 
ai funzionari in posizione di vertice, qualora il reato sia stato commesso poiché questi ultimi non hanno 
osservato diligentemente gli obblighi di direzione e vigilanza. 
 
Affinché  l’ente  possa  essere  dichiarato  responsabile,  occorre  che  il  reato  commesso  sia  ad  esso 
ricollegabile sul piano oggettivo, e che costituisca espressione della cultura aziendale, ovvero derivi da 
una colpa di organizzazione, intesa come mancata adozione di presidi necessari ad evitare che il reato sia 
commesso. Tuttavia, se l’Ente dimostra di avere adottato un modello di gestione e prevenzione dei reati 
previsto dall’ex D. Lgs. 231/2001, tale responsabilità viene esclusa, evitando rilevanti sanzioni a carico 
dell’Ente. 
 
La Capogruppo ha ritenuto conforme alla propria politica procedere alla formalizzazione del Modello 
previsto dal Decreto.  
 
 
Sparkasse                      59 
 