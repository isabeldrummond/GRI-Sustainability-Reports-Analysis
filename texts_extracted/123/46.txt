 
Rischi. I tre componenti il Collegio sindacale hanno partecipato alle riunioni del Comitato rischi con un 
numero di assenze pari a 10 nell’anno, equivalente ad un tasso di presenza del 86% su base annua. 
 
Composizione delle altre entità del Gruppo 
 
Relativamente agli Organi di governo delle società controllate Sparim S.p.A. e Raetia SGR S.p.A. si 
forniscono le seguenti informazioni: 
 
•  il Consiglio di Amministrazione di Sparim S.p.A. risulta composto da quattro componenti, di cui tre 
sono anche membri del C.d.A. della Capogruppo;  
•  il Comitato dei Liquidatori di RAETIA SGR S.p.A. risulta composto da tre componenti, di cui un 
componente è anche membro del C.d.A. della Capogruppo; 
•  il Consiglio di Amministrazione di SPK HAUS S.r.l. risulta composto da tre componenti di cui due 
sono anche membri del C.d.A. della Capogruppo. 
I componenti il Collegio sindacale della Capogruppo formano anche i Collegi delle società controllate 
Sparim S.p.A. e Raetia SGR S.p.A., mentre in Sparkasse Haus S.r.l. il Presidente del Collegio sindacale 
della Capogruppo ricopre la carica di Sindaco unico. 
 
4.2  Sistema dei controlli interni 
Per assicurare il raggiungimento degli obiettivi strategici ed operativi, il Gruppo ha nel tempo definito ed 
aggiornato il proprio sistema dei controlli interni e di gestione dei rischi che rappresenta un elemento 
fondamentale del complessivo sistema aziendale dell’intero Gruppo. Con specifico riferimento ai rischi 
connessi ai temi non finanziari e che derivano dalle attività del Gruppo, dai suoi prodotti, servizi o rapporti 
commerciali si rimanda alla Tabella n. 6 riportata nel capitolo 2 “Stakeholder e Matrice di materialità”.   
 
Tale sistema è organizzato per migliorare la redditività, proteggere la solidità patrimoniale ed assicurare la 
conformità alla normativa, esterna ed interna, ed ai codici di condotta. Viene così promossa la trasparenza 
verso il mercato attraverso il presidio dei rischi assunti dal Gruppo e, più in generale, si assicura che 
l’attività aziendale sia in linea con le strategie e con la dichiarazione di propensione al rischio di Gruppo. 
 
Il Consiglio di Amministrazione della Capogruppo ha la responsabilità del sistema dei controlli interni e di 
gestione dei rischi in relazione al quale ne definisce le linee di indirizzo e ne verifica periodicamente 
l’adeguatezza e l’effettivo funzionamento, assicurandosi che i principali rischi afferenti il Gruppo risultino 
correttamente identificati, nonché adeguatamente misurati, gestiti e monitorati, contribuendo ad una 
conduzione  dell’impresa  coerente  con  le  strategie  e  gli  obiettivi  aziendali  definiti  dal  Consiglio  di 
Amministrazione nonché con la dichiarazione di propensione al rischio di Gruppo. 
 
Il sistema dei controlli interni è costituito dall'insieme di regole, procedure e strutture organizzative, che 
consentono al Gruppo di conseguire i seguenti obiettivi: 
−  assicurare che vengano rispettate le strategie e politiche aziendali; 
−  contenere il rischio entro i limiti indicati nel quadro di riferimento per la determinazione della 
propensione al rischio del Gruppo (RAF); 
−  prevenire il rischio che il Gruppo sia coinvolto, anche involontariamente, in attività illecite (con 
particolare  riferimento  a  quelle  connesse  con  il  riciclaggio,  l’usura  ed  il  finanziamento  al 
terrorismo); 
−  conseguire l'efficacia e l'efficienza dei processi aziendali; 
−  salvaguardare il valore delle attività e protezione delle perdite; 
−  assicurare l'affidabilità e sicurezza delle informazioni aziendali e delle procedure informatiche; 
−  assicurare la conformità delle operazioni con tutto l'apparato normativo esistente. 
 
 
Sparkasse                      45 
 