 
4.9  Gestione dei reclami 
La Capogruppo istituisce, applica e mantiene politiche e procedure efficaci e trasparenti per assicurare il 
tempestivo trattamento dei reclami dei clienti o potenziali clienti. La Banca ha formalizzato le predette 
procedure per il trattamento dei reclami nella pertinente regolamentazione interna sottoponendola 
all’approvazione del Consiglio di Amministrazione.  
 
La  gestione  dei  reclami  è  affidata  all’Unità  Reclami  che  esamina  le  contestazioni  riguardanti 
comportamenti e/o omissioni nei rapporti intrattenuti dalla Banca con i propri clienti in termini di operazioni 
e servizi prestati e presentate in forma scritta dalla clientela. Il cliente, qualora non sia stato possibile 
risolvere eventuali problemi attraverso le filiali della Banca o il consulente personale, può rivolgersi 
all’Ufficio Reclami attraverso: 
 
−  posta ordinaria o raccomandata o consegna personale presso l’unità dove intrattiene i rapporti;   
−  e-mail, compilando un modulo messo a disposizione sul sito internet del Gruppo www.caribz.it, 
sotto la voce “Contatto”.  
−  Posta certificata all’indirizzo servizio.legale@pec.sparkasse.it 
 
Ricevuto il reclamo, l’Ufficio Reclami provvede all’analisi e alla gestione di ogni singola pratica al fine di 
fornire un riscontro esauriente al cliente e, qualora il reclamo sia ritenuto fondato, nella lettera di risposta 
saranno indicate le iniziative che la Capogruppo si impegna ad assumere ed i tempi tecnici entro i quali 
realizzarle. 
 
L’Unità Reclami evade la richiesta entro il termine di 30 giorni dalla data di presentazione del reclamo. Per 
i reclami aventi ad oggetto i servizi di investimento il predetto termine è, invece, di 60 giorni mentre, il 
termine è di 45 giorni per i reclami relativi all’intermediazione assicurativa e per i reclami inerenti al “Fondo 
Pensione per il Personale della Cassa di Risparmio di Bolzano Spa”. 
 
In presenza di analoghi reclami sollevati da una pluralità di soggetti, la Banca si impegna ad individuare 
delle specifiche azioni correttive volte a migliorare il livello del servizio attraverso un adeguamento della 
propria operatività. 
 
La Banca registra i reclami ricevuti dalla clientela nonché le misure adottate per la risoluzione delle 
controversie sollevate.  
 
Nel corso del 2018, sono pervenuti n.216 reclami (n. 257 nel 2017), di questi n.188 sono stati respinti, 
n.20 sono stati accolti, con un totale rimborsato alla clientela, a seguito di reclami accolti o parzialmente 
accolti, pari a ca. euro 8.000. I tempi medi di evasione dei reclami pervenuti sono pari a 20 giorni di 
calendario (rispetto a 30 giorni nel 2017) dal ricevimento del reclamo stesso. Le informazioni di seguito 
riportate afferiscono casi di non conformità a regolamenti e codici volontari riguardanti le informazioni e 
l'etichettatura di prodotti e servizi. 
 
   
 
 
Sparkasse                      63 
 