 
Lettera agli stakeholder 
 
Il Presidente e il Vicepresidente della Cassa di Risparmio di, sono lieti di rivolgere, anche a nome di tutto il 
Consiglio di Amministrazione e del Collegio Sindacale, un cordiale saluto a tutti gli stakeholder. 
 
Il presente documento rappresenta la seconda “Dichiarazione Consolidata di carattere non finanziario” del 
Gruppo  Cassa  di  Risparmio  di  Bolzano  e  illustra  le  politiche  praticate  ed  i  risultati  conseguiti  con 
riferimento ai temi ambientali, sociali, attinenti al personale, al rispetto dei diritti umani, alla lotta contro la 
corruzione attiva e passiva.  
  
Alla luce dell’evoluzione del contesto di riferimento, il Gruppo, nell’esercizio trascorso, ha rafforzato la 
propria capacità di gestire l’impresa con un approccio responsabile e sostenibile, operando nel rispetto 
della legge ed adottando pratiche e comportamenti nella prospettiva di creare valore per i suoi stakeholder 
(dipendenti, fornitori, clienti, azionisti, partner commerciali, comunità e istituzioni locali). In tale prospettiva 
il Gruppo adotta politiche per conciliare gli obiettivi economici con quelli sociali e ambientali in un’ottica di 
sostenibilità nel tempo. 
 
Nonostante il quadro economico di riferimento presenti evidenti segnali di indebolimento, nel 2018, il 
Gruppo Cassa di Risparmio di Bolzano registra, con grande soddisfazione, un risultato economico positivo 
con  un  utile  consolidato  pari  a  €  23,6  milioni,  in  crescita  del  63,5%  rispetto  al  risultato  dell’anno 
precedente (€ 14,4 milioni). Si tratta del miglior risultato economico conseguito dal Gruppo negli ultimi 
dieci anni e ciò conferma il recupero di redditività ed efficienza del Gruppo stesso e la conseguente 
creazione di valore per i nostri azionisti.  
 
Il percorso di crescita assolto nel triennio 2016-2018 ed il risultato 2018 in particolare, confermano che 
Sparkasse è una banca solida, con ricavi in crescita, rischi in forte calo, indicatori di solidità patrimoniale 
in rafforzamento e redditività in aumento, a testimonianza del buon stato di salute di un Gruppo che ha 
intrapreso ormai da alcuni anni un percorso di rafforzamento, consolidamento e di riduzione dei rischi. In 
particolare, la Capogruppo ha conseguito importanti risultati in termini di riduzione dei crediti deteriorati 
(cd. NPL ratio), collocando la Banca tra quelle più virtuose del sistema bancario italiano. 
 
Nei rapporti con la clientela, attraverso il leitmotiv ‘il cliente al centro”, la Banca si è distinta nel suo modo 
di  essere  e di  operare, privilegiando  un  modello  di  consulenza  accurata,  con  un  elevato  livello  di 
professionalità e ponendo grande attenzione ai bisogni del cliente. Non a caso, alla Banca è stato 
riconosciuto il premio “Retail Award 2018” del Forum Retail di Milano per la capacità di abbinare il nostro 
tradizionale approccio relazionale con la consulenza personale, per l’inserimento di tecnologie innovative 
in ambienti dal layout moderno che aumenta il livello di soddisfazione dell’esperienza che il cliente vive 
durante i suoi momenti relazionali con la Banca.  
 
Nel tempo, il Gruppo ha acquisito la capacità di rappresentare un elemento indispensabile per la crescita 
e  lo  sviluppo  del  territorio  nel  quale  opera  e  delle  comunità  locali,  sia  attraverso  la  raccolta  e 
l’incentivazione del risparmio, sia attraverso il sostegno agli investimenti da parte dell’imprenditoria locale, 
favorendo in tal modo la crescita e lo sviluppo di famiglie, piccoli imprenditori e aziende, operando nel 
rispetto della persona, dell’ambiente e delle specificità culturali del contesto territoriale di riferimento. 
 
Anche quest’anno numerose sono state le iniziative a sostegno delle famiglie: particolare attenzione è 
stata, difatti, riservata al sostegno delle famiglie vittime degli eventi calamitosi dell’autunno 2018, le quali 
hanno potuto godere di specifiche concessioni finanziarie. 
 
Altrettanto  significative  sono  state  le  iniziative  che  il  Gruppo  ha  realizzato  per  lo  sviluppo  delle 
competenze e del capitale umano nel territorio. Tra queste si citano il rafforzamento delle partnership con 
la  Libera  Università  di  Bolzano  e  le  iniziative  promosse  da  Academy  Sparkasse  a  sostegno  della 
formazione, nonché il progetto di alternanza scuola-lavoro rivolto a numerosi ragazzi di lingua italiana e 
tedesca che potranno svolgere nel corso del 2019 attività e tirocini all’interno del Gruppo. 
 
 
 
Sparkasse                      6 
 