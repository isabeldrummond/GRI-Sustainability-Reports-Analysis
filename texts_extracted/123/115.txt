 
Convegno Acri & Pri.Banks 
La  nostra  banca  ha  avuto  l’onore  di  ospitare  a  Bolzano,  presso  la  propria  Sparkasse-Academy,  il 
convegno di Acri (Associazione di Fondazioni e di Casse di Risparmio Spa). e Pri.Banks (Associazione 
Banche Private Italiane) dedicato al tema “Le banche regionali e la sostenibilità del modello di business “. 
Alle due giornate di convegno hanno partecipato i vertici di oltre 60 banche a livello nazionale. Presenti, 
tra l’altro, il Presidente Acri Giuseppe Guzzetti, il Presidente Pri.Banks Pietro Sella, il Presidente ABI 
Antonio Patuelli e il Presidente dell’Associazione delle Casse di Risparmio austriache, Gerhard Fabisch. 
Uno dei temi principali era l’attuale fase di trasformazione dei mercati finanziari ed i mutamenti delle 
esigenze della clientela. 
 
Conferenza Young Leaders 
La  Sparkasse  ha,  inoltre,  ospitato  la  conferenza  Young  Leaders  del  Consiglio  Italia-USA;  giovani 
promettenti, provenienti da tutto il mondo, tutti al di sotto dei 40 anni di età. Consiglio per le Relazioni tra 
Italia e Stati Uniti, associazione bilaterale guidata da Sergio Marchionne fino al momento della sua 
scomparsa, ha tenuto la sua trentaquattresima Young Leaders Conference, dopo l’edizione di Boston 
2017, nella nostra regione, grazie anche alla Sparkasse. L’Amministratore Delegato e Direttore Generale 
Nicola Calabrò, nominato come Young Leader in occasione della Young Leaders Conference del 2001, 
ha aperto la sessione plenaria presso la Sparkasse Academy. seguito un incontro con interventi del 
Presidente della Provincia Arno Kompatscher, del Presidente della Sparkasse Gerhard Brandstätter e del 
Rettore dell’Università di Bolzano, Paolo Lugli.  
 
Nuovo Forum Finanziario 
Grande successo per la prima edizione di “Südstern Banking & Finance Talk powered by Sparkasse“, 
l’iniziativa alla quale hanno dato vita Sparkasse e Südstern, la rete degli altoatesini all’estero che unisce i 
migliori cervelli oltrefrontiera. Circa 100 partecipanti si sono ritrovati in occasione del primo evento di 
questo nuovo appuntamento annuale, che intende far incontrare gli associati Südstern, interessati a 
tematiche finanziarie, con esperti del settore bancario e finanziario. Il network degli altoatesini all’estero, 
“Südstern”, è basato sull’idea di facilitare e promuovere la comunicazione e l’interazione fra altoatesini 
residenti all’estero e il mondo economico, sociale e culturale in Alto Adige. La Cassa di Risparmio e 
partner del sodalizio che conta oltre 2.500 soci in 78 Paesi. 
 
Convegno Strategie di crescita 
Molto  seguito  il  convegno  sul  tema  delle  strategie  di  crescita  per  imprese  in  un’epoca  di  grande 
incertezza, organizzato dalla banca in collaborazione con la rinomata società di consulenza a livello 
mondiale “The European House – Ambrosetti” e la Camera di commercio di Bolzano. Con esempi e 
metodi concreti le oltre 70 imprese partecipanti hanno ricevuto importanti impulsi per strategie aziendali in 
grado  di  superare  i  cambiamenti  congiunturali  e  strumenti  di  supporto  per  costruire  una  solida 
competitività nel lungo termine, riconoscere per tempo la necessità di intervenire di fronte a cambiamenti 
congiunturali e orientare con successo la propria strategia aziendale.  
 
Incontri informativi 
Anche nel corso del 2018, la Cassa di Risparmio ha organizzato numerose serate informative per i suoi 
clienti. Particolare focus è stato posto, tra l’altro, sul tema “Metodi e strumenti per affrontare mercati 
finanziari complessi “. Da non dimenticare anche le serate informative nell’ambito dell’annuale ormai 
tradizionale “Investment Tour” per clienti investitori, gli incontri con gli imprenditori “Let’s talk Business”, 
nonché i vari eventi dedicati alla clientela Private Banking. 
 
Jazz & Wine 
Anche nel 2018 sono proseguiti gli eventi “Jazz & Wine”, molto apprezzati dalla clientela, presso alcune 
filiali della Cassa di Risparmio. Dopo i primi appuntamenti in Piazza Walther a Bolzano, Brunico e Merano 
nel 2017, sono seguiti gli eventi presso la filiale di Via Duca d’Aosta a Bolzano e a Bressanone. Come da 
titolo dell’evento sono stati proposti concerti di musica Jazz, in collaborazione con il Jazz Festival Alto 
Adige, uniti a una piacevole degustazione di vini e fingerfood. Niente come la musica, infatti, è in grado di 
creare la giusta atmosfera, soprattutto se in combinazione con degli ottimi vini.  
 
 
 
 
Sparkasse                      114 
 