 
4.5  Politiche di remunerazione e incentivazione 
 
Nel rispetto delle disposizioni di vigilanza, la Capogruppo “Cassa di Risparmio di Bolzano”, ha definito 
specifiche procedure in materia di politiche e prassi di remunerazione e incentivazione, assicurandone la 
complessiva coerenza, fornendo gli indirizzi necessari alla sua attuazione e verificandone la corretta 
applicazione.  
 
Le politiche di remunerazione e di incentivazione sono uno strumento fondamentale a sostegno delle 
strategie di medio e lungo termine del Gruppo. Tali politiche sono definite con l’obiettivo di creare valore 
nel tempo e perseguire una crescita sostenibile per tutti gli stakeholder e, sono finalizzate a: 
−  attrarre e mantenere personale qualificato e identificato con l’azienda; 
−  orientare l’operato del personale agli obiettivi aziendali riconoscendo le performance raggiunte ed 
il merito, salvaguardando i principi di stabilità dell’azienda e comunque mitigando potenziali 
situazioni di conflitto di interesse; 
−  favorire efficienza ed efficacia dell’organizzazione; 
−  sostenere la diffusione e la condivisione dei valori del Gruppo, sviluppando il senso di squadra e 
di appartenenza. 
 
Le singole società del Gruppo restano in ogni caso responsabili del rispetto della normativa ad esse 
direttamente applicabile della corretta attuazione degli indirizzi forniti dalla Capogruppo. A tal fine, ove la 
Capogruppo rilevi che le politiche e le prassi di remunerazione non siano coerenti con gli indirizzi da essa 
dettati o conformi con la disciplina applicabile a ciascuna componente del Gruppo, sollecita, con interventi 
formalizzati, gli opportuni aggiustamenti. 
Il Servizio Personale è deputato a presidiare l’efficacia, nonché il corretto funzionamento del processo 
delle  politiche  e  prassi  di  remunerazione  e  incentivazione  per  ogni  singola  società  del  Gruppo,  in 
conformità con quanto disciplinato nel Regolamento “Processo delle politiche e prassi di remunerazione e 
incentivazione”.  
 
L’approvazione delle politiche di remunerazione e incentivazione da parte dell’Assemblea è volta ad 
accrescere il grado di consapevolezza e il monitoraggio degli azionisti in merito ai costi complessivi, ai 
benefici e ai rischi del sistema di remunerazione e incentivazione prescelto. All’Assemblea è perciò 
sottoposta  un’informativa  chiara  e  completa  sulle  politiche  e  sulle  prassi  di  remunerazione  e 
incentivazione da adottare; essa mira a far comprendere: le ragioni, le finalità e le modalità di attuazione 
delle politiche di remunerazione, il controllo svolto sulle medesime, le caratteristiche relative alla struttura 
dei compensi, la loro coerenza rispetto agli indirizzi e agli obiettivi definiti, la conformità alla normativa 
applicabile,  le  eventuali  modificazioni  rispetto  ai  sistemi  già  approvati,  l’evoluzione  delle  dinamiche 
retributive, anche rispetto al trend del settore. 
 
Pertanto, le politiche e le prassi di remunerazione e incentivazione definite tengono conto delle peculiarità 
organizzative e dimensionali che caratterizzano il Gruppo, dello specifico profilo di esposizione ai rischi 
nonché della necessaria osservanza della specifica disciplina contrattuale, collettiva ovvero individuale, 
applicabile.  
 
A tal fine, nel rispetto delle disposizioni, sono definiti una serie di criteri qualitativi e quantitativi adeguati 
ad individuare le principali categorie di personale le cui attività professionali hanno un impatto sostanziale 
sul profilo di rischio del Gruppo ossia il “personale più rilevante” il quale è classificato per ruolo e per aree 
di attività. 
 
La  complessiva  remunerazione  è  suddivisa  tra  la  quota  fissa  e  quella  variabile:  il  rapporto  tra  la 
componente  fissa  e  quella  variabile  è  opportunamente  bilanciato,  puntualmente  determinato  e 
attentamente valutato in relazione alle caratteristiche del Gruppo e delle diverse categorie di personale, in 
specie di quello rientrante tra il “personale più rilevante”.  
 
 
 
Sparkasse                      53 
 