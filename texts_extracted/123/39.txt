 
4.1.2  Modello di governance di Sparim S.p.A. 
 
Con riferimento alla società controllata Sparim S.p.A., anche questa ha adottato il modello di governance 
c.d.  “tradizionale”,  che  prevede  la  presenza  di  un  Consiglio  di  Amministrazione  con  funzioni 
amministrative e di un Collegio Sindacale con funzioni di controllo sull'amministrazione, entrambi di 
nomina assembleare 
Il modello di Corporate Governance della società controllata Sparim è conforme alla normativa vigente e, 
tiene conto della dimensione aziendale, dell’assetto azionario, nonché del settore di appartenenza. 
 
 
Figura 8 - Modello di governance di Sparim S.p.A.  
 
 
 
 
 
L’Assemblea dei Soci è l’organo che esprime la volontà sociale con le modalità e sugli argomenti a essi 
riservati dalla legge e dallo Statuto.  
L'Assemblea è convocata dal Consiglio di Amministrazione ogniqualvolta esso lo ritenga opportuno e 
almeno una volta l’anno, ovvero su richiesta di tanti Soci che rappresentino almeno il ventesimo del 
capitale sociale.  
L’Assemblea, convocata almeno una volta l’anno, delibera la nomina del Consiglio di amministrazione, del 
Collegio  sindacale,  oltre  che  alla  trattazione  degli  altri  argomenti  posti  all’ordine  del  giorno, 
all’approvazione del bilancio di esercizio.  
 
Il Consiglio di amministrazione è l’Organo che ha i più ampi poteri di amministrazione della società. È, 
infatti, investito di tutti i poteri per l’ordinaria e straordinaria amministrazione tranne quelli riservati per 
legge  o  per  Statuto  all’Assemblea.  Il  Consiglio  determina,  inoltre,  i  poteri  e  le  attribuzioni 
dell’Amministratore delegato e, su proposta di quest’ultimo, del Direttore e delle Unità aziendali di Sparim 
in materia gestione ordinaria (spese di amministrazione, personale, firma, ecc.). 
 
All’Amministratore delegato competono i più alti poteri di amministrazione ordinaria degli affari sociali ed in 
materia di personale, secondo le deleghe impartite dal Consiglio di amministrazione, nel rispetto dei limiti 
previsti dalla legge e nell’ambito del budget approvato dal C.d.A. stesso. 
 
L’Amministratore delegato è per legge il Datore di Lavoro civilistico, responsabile degli adempimenti 
previsti dal D. Lgs. 81/2008 in materia di salute e sicurezza sul lavoro (Responsabile della sicurezza sul 
lavoro). 
 
I poteri ed il funzionamento del Collegio Sindacale sono regolati dalle norme di legge e dello Statuto. 
 
 
 
Sparkasse                      38 
 