 
4.4  Politiche interne adottate in materia di conflitti di interesse e di controlli 
sulle attività di rischio nei confronti di soggetti collegati  
 
Nel rispetto delle disposizioni, il Gruppo ha definito specifiche procedure per l’identificazione e la gestione 
dei conflitti di interessi che possono emergere nello svolgimento delle attività del Gruppo. In particolare, la 
Capogruppo mantiene e applica disposizioni organizzative e amministrative al fine di adottare tutte le 
misure ragionevoli volte ad evitare che i conflitti di interesse incidano negativamente sugli interessi dei 
loro  clienti.  Tali  misure  sono  adottate  nello  specifico  nell’ambito  della  prestazione  dei  servizi  di 
investimento e/o dei servizi accessori, dell’attività di intermediazione assicurativa e nell’ambito dei rapporti 
con la controllata Sparkasse Haus – Cassa di Risparmio Casa.  
La Banca ha inoltre previsto specifici obblighi di disclosure nelle situazioni di conflitto di interesse per le 
quali non è possibile eliminare con ragionevole certezza il rischio di ledere gli interessi dei clienti. 
 
Inoltre, la Capogruppo ha adottato specifiche procedure per la gestione del rischio e conflitto di interesse 
nei confronti di soggetti collegati. In particolare, sono disciplinate le procedure deliberative delle operazioni 
con soggetti collegati (individuazione delle operazioni, assunzione delle procedure per la gestione delle 
operazioni, deliberazione delle operazioni di minore e di maggiore rilevanza, operazioni di competenza 
dell’Assemblea dei Soci, esenzioni e deroghe per alcune categorie di operazioni), l’informativa al pubblico 
ed il sistema dei controlli interni sulle operazioni con soggetti collegati. 
 
La Funzione di Compliance è responsabile della fase “Gestione dei conflitti di interesse” nell’ambito del 
processo “Servizi di investimento prestati alla clientela” e del processo di “Intermediazione Assicurativa”. 
Con riferimento all’anno 2018, la funzione di Compliance ha effettuato le verifiche sull’esistenza di 
eventuali conflitti di interesse per le nuove partnership commerciali instaurate.  
 
Si è inoltre provveduto ad aggiornare le politiche di gestione dei conflitti di interesse in materia di 
intermediazione assicurativa e di servizi di investimento prestati alla clientela a seguito dell’applicazione 
della direttiva 2016/97 del 20 gennaio 2016 (c.d. direttiva IDD), recepita nell’ordinamento nazionale a sua 
volta con D. Lgs. n. 68/2018, nonché con gli aggiornamenti del codice delle assicurazioni private e dei 
regolamenti IVASS. Conseguentemente è stata aggiornata la mappatura delle potenziali situazioni di 
conflitto di interesse. Al fine di gestire ovvero mitigare le conseguenze pregiudizievoli per il cliente 
derivanti da detti conflitti sono state individuate le relative misure organizzative. 
 
Per quanto riguarda la gestione del rischio e conflitto di interesse nei confronti di soggetti collegati, la 
Funzione Internal audit nell’ambito della “Relazione della funzione di Internal audit in materia di soggetti 
collegati” del 30 marzo 2018 ha riferito circa l’adeguatezza del processo di gestione del rischio di non 
conformità e dei processi posti in essere dalle unità competenti nei rapporti con i soggetti collegati.  
In particolare, il Servizio Internal audit, ha accertato: 
 
-  che il processo è adeguatamente formalizzato nella normativa interna e quest’ultima è stata 
sottoposta alle verifiche di conformità; 
-  la definizione dei limiti operativi; 
-  una adeguata informativa al Comitato Rischi e al Consiglio di amministrazione relativamente alle 
operazioni concluse con soggetti collegati; 
-  la presenza di procedure e sistemi idonei ad assicurare la gestione delle operazioni con soggetti 
collegati. 
 
Il Servizio Internal Audit, tenuto conto anche del giudizio del Servizio di Compliance e antiriciclaggio e 
dell’esito delle verifiche del Servizio Risk management che ha constatato il rispetto dei limiti senza 
evidenziare rischi al riguardo, ha formulato agli Organi aziendali, per quanto di competenza, un giudizio di 
sostanziale efficacia nel governo del rischio potenziale riveniente dal processo di gestione dei rapporti 
economici intercorrenti con i soggetti collegati.   
 
 
Sparkasse                      52 
 