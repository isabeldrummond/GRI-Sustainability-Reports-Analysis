 
In ambito assicurativo, la Banca ha instaurato nuovi rapporti di partnership con l’obiettivo di ottenere una 
maggiore diffusione delle coperture assicurative nei confronti della clientela. 
Dal  punto  di  vista  sociodemografico,  tale  tendenza  rappresenta  un  fattore  che  può  sensibilmente 
determinare  una  significativa  riduzione  della  spesa  sociale  garantendo  la  diffusione  di  una  giusta 
consulenza assicurativa di protezione (e quindi la conseguente diminuzione della vulnerabilità dei nuclei 
familiari ad eventi fortuiti e dannosi).  
 
Nell’ambito  del  convenzionamento  denominato  “Risparmio  casa”  (“Bausparen”),  la  banca  prosegue 
nell’attività  di  sensibilizzazione  della  clientela  all’importanza  della  previdenza  complementare  in 
correlazione al finanziamento per l’edilizia abitativa 
Il modello “Risparmio Casa” è una forma di finanziamento pensato in primo luogo sia per i giovani che per 
il ceto medio, con reddito troppo alto per accedere al contributo pubblico ma allo stesso tempo troppo 
basso per potersi permettere l'acquisto di un'abitazione sul libero mercato. Il modello abbina infatti il 
contributo per acquisto, costruzione o risanamento della prima casa alla pensione complementare. 
 
Nel 2018 la Banca ha sottoscritto un accordo con PensPlan Invest SGR S.p.A., attraverso il quale a 
partire dall’ultimo trimestre viene collocato il fondo Pensione aperto PROFI, che permette all’aderente di 
usufruire di specifici interventi sociali della Regione Trentino-Alto Adige/Südtirol, grazie alla convenzione 
in  essere  con  PensPlan  Centrum.  In  particolare,  quest’ultima  società  ha  il  compito  istituzionale  di 
promuovere un sistema di servizi e di sostegni per i cittadini che scelgono di aderire alla previdenza 
complementare. Il fondo, essendo convenzionato, dà la possibilità di utilizzare in modo attivo l’iniziativa 
“Risparmio Casa” promossa dalla regione Trentino/Alto Adige. Inoltre, per gli aderenti residenti nella 
stessa Regione è prevista la riduzione della commissione fissa annuale. In aggiunta, è previsto a carico 
dell’aderente un contributo di solidarietà annuo pari a 3€ a garanzia di progetti in Italia di microfinanza. 
 
PensPlan PROFI si inserisce nell'ambito del progetto per la previdenza complementare sponsorizzato 
dalla Regione Trentino-Alto Adige/Südtirol ed è parte integrante dell’offerta riguardante la previdenza 
complementare  della  nostra  Banca.  L’offerta  prevede  una  pluralità  di  opzioni  di  investimento  con 
vocazione etica: PensPlan Profi adotta le logiche di investimento responsabile di Etica Sgr – società del 
Gruppo Banca Etica – basate sul rispetto dell’ambiente e dei diritti umani. Seguendo questi principi, Etica 
Sgr ha sviluppato un processo di selezione dei titoli volto inizialmente ad escludere Stati e imprese 
coinvolti in attività controverse e successivamente indirizzato ad individuare le esperienze più virtuose in 
base all’analisi ESG ovvero degli aspetti sociali, ambientali e di governance degli emittenti. 
 
Anche nell’ambito del risparmio gestito la Banca propone un’ampia selezione di fondi attraverso uno 
specifico cluster “ecology”, che investono secondo i principi dell’ESG,  
Dal punto di vista dei prodotti bancari invece, in seguito ad un’iniziativa sponsorizzata dalla Provincia 
Autonoma di Trento al fine di aumentare il numero di studenti iscritti all’università e di conseguenza 
incrementare  il  livello  di  istruzione  del  territorio,  la  Banca  ha  sviluppato  un  conto  di  deposito  con 
remunerazione interessante dedicato agli studenti oggetto di tale iniziativa. 
 
Particolare attenzione viene data alle persone con disabilità per favorire il pieno accesso ai servizi. 
Pertanto, al fine di favorire l’accesso ai servizi finanziari da parte di persone in condizioni svantaggiate, si 
specifica che tutte le filiali della Capogruppo sono accessibili a persone disabili. Inoltre, a fine 2018 di 171 
ATM (Apparecchi bancomat), 33 di ultima generazione hanno una predisposizione per cuffie audio che 
consente alla clientela non vedente di effettuare il prelievo, la ricarica telefonica e la lettura del proprio 
saldo di conto corrente in piena autonomia tramite la guida vocale. L’obiettivo del Gruppo è quello di 
sostituire,  gradualmente,  tutti  gli  ATM  con  le  apparecchiature  di  nuova  generazione  dotate  di  una 
predisposizione per cuffie audio. A ciò si aggiunge il fatto che gli apparecchi di ultima generazione 
dispongono di funzione di deposito oltre che di prelievo di denaro e quindi possono fungere da / ovvero 
sostituire la funzione di cassa continua e pertanto sgravare l’operatività delle filiali. Ulteriori funzionalità 
offerte  dagli  apparecchi  di  ultima  generazione  riguardano:  bonifico,  pagamento  bollettino  postale, 
pagamento  bollettino  bancario,  pagamento  CBILL,  pagamento  MAV/RAV,  ricarico  telefoni  cellulari, 
pagamento imposta di bollo auto.  
 
 
Sparkasse                      74 
 