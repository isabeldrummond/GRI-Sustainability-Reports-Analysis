 
L’elevata attenzione alla trasparenza si traduce nel costante impegno da parte del Gruppo nel prevenire 
ed evitare l’insorgere di reclami da parte della clientela, e nel gestire quelli eventualmente sorti con la 
massima attenzione, affinché sia possibile recuperare la relazione con il cliente e rafforzare la fiducia da 
parte dello stesso. L’analisi del reclamo rappresenta uno dei principali strumenti attraverso il quale il 
Gruppo  ha  la  possibilità  di  analizzare  eventuali  criticità  del  servizio  erogato,  implementando, 
conseguentemente, le opportune azioni correttive, con l’obiettivo di rafforzare il reciproco rapporto di 
fiducia.  
 
Nel corso del 2018 la banca si è dotata di una Policy in materia di Tutela del consumatore in linea con la 
crescente attenzione alla tematica, non solamente in relazione agli aspetti afferenti alla trasparenza dei 
prodotti e servizi offerti, ma anche in senso più generale sulle tematiche inerenti la protezione degli 
interessi dei clienti consumatori in ogni fase dell’interazione tra questi e la banca. Le norme di tutela del 
consumatore sono state definite con lo scopo di proteggere i clienti da possibili comportamenti di Cassa di 
Risparmio di Bolzano, non improntati a principi  di lealtà, correttezza, diligenza e trasparenza delle 
condizioni e dei costi. I principi definiti nella Policy sono volti a garantire un trattamento equo e diligente 
dei clienti, promuovere la trasparenza e una migliore comprensione dei prodotti e servizi offerti da 
Sparkasse, nonché di impostare standards al fine di garantire la protezione dei clienti, nell’ottica di 
instaurare una relazione duratura e improntata sulla fiducia. 
 
5.3  Tutela e sicurezza dei dati personali 
L’utilizzo sempre maggiore delle tecnologie in ambito bancario, non solo per la gestione delle informazioni 
ma anche per i servizi dispositivi e per l’acquisto di prodotti bancari e finanziari, ha determinato l’insorgere 
della necessità di porre elevata attenzione alla protezione dei dati dei clienti, connessi al problema della 
sicurezza dei dati personali ed in generale del trattamento delle informazioni ricevute. 
Per tale ragione il Gruppo si impegna affinché la raccolta e il trattamento dei dati personali avvengano nel 
rispetto delle disposizioni di Legge e dei principi espressi nel Codice Etico. 
 
I trattamenti di dati connessi ai servizi web relativi al sito del Gruppo sono curati solo dal personale della 
Cassa di Risparmio di Bolzano, incaricato del trattamento, oppure da personale tecnico di terze parti in 
accordo con la Cassa di Risparmio di Bolzano S.p.A. I servizi dispositivi isi-banking, isi-business, e mobile 
App isi-mobile ∙ Südtiroler Sparkasse – Cassa di Risparmio di Bolzano, così come anche gli applicativi del 
più ampio sistema informativo bancario, sono affidati al centro servizi della società Cedacri S.p.A. a cui è 
stata attribuita la qualifica giuridica di “Responsabile del trattamento dati”.  
 
I dati personali in possesso della Capogruppo sono raccolti direttamente presso la clientela ovvero presso 
terzi come, ad esempio, in occasione di operazioni disposte a credito o a debito dei clienti da altri soggetti 
oppure  nell’ipotesi  in  cui  la  Capogruppo  acquisisca  dati  da  società  esterne  a  fini  di  informazioni 
commerciali, ricerche di mercato, offerte dirette di prodotti o servizi.  
In relazione alle finalità del trattamento cui sono destinati i dati, il trattamento dei dati personali avviene 
mediante strumenti manuali, informatici e telematici con logiche strettamente correlate alle finalità stesse 
e, comunque, in modo da garantire la sicurezza e la riservatezza dei dati stessi. In ogni caso la protezione 
è assicurata anche quando vengono attivati canali innovativi della Cassa di Risparmio di Bolzano S.p.A. 
 
La Banca ha adottato una propria Policy (“Policy aziendale in materia di protezione dei dati personali”), 
emanata allo scopo di attuare le prescrizioni del “Regolamento UE 2016/679”, Regolamento generale 
sulla protezione dei dati, anche noto come “GDPR”, che disciplina i criteri, nonché le attività da svolgere 
per l’applicazione di tali criteri in riferimento ai trattamenti di dati personali e che costituisce il presidio 
aziendale in materia di adempimenti privacy (Sistema di Gestione Protezione dei Dati). 
 
Per garantire la riservatezza dei dati e la puntuale adozione delle adeguate misure di sicurezza per i 
trattamenti dati svolti con o senza strumenti elettronici, il personale ha inoltre ricevuto apposite istruzioni. 
 
 
 
Sparkasse                      71 
 