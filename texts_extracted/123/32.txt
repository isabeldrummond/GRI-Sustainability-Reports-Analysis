 
carattere sociale e culturale ed, infine il “sistema impresa”, ottiene risorse da destinare agli investimenti e 
all’operatività quotidiana per consentire stabilità, crescita economica e creazione di nuova ricchezza. 
 
In questo capitolo della Dichiarazione Non Finanziaria sono esposti i dati attinenti alla contabilità sociale i 
quali forniscono informazioni significative sulla ricchezza creata dal Gruppo e sulla sua destinazione nel 
periodo di riferimento.  
 
Ciò premesso, si può definire che il valore aggiunto rappresenta il punto di convergenza fra il bilancio 
consolidato e la Dichiarazione non finanziaria dove, il bilancio consolidato riferendosi prettamente agli 
investitori reali e potenziali evidenzia le performance economico, finanziarie e patrimoniali di Gruppo con 
la rappresentazione numerica della composizione dell’utile dell’esercizio, mentre, la Dichiarazione non 
finanziaria, la quale si riferisce ad una vastità di stakeholder più corposa all’interno della quale le 
competenze economico-finanziarie non per forza sono strutturate al fine di comprendere il dettaglio della 
gestione evidenzia la formazione della ricchezza prodotta dal Gruppo e la sua distribuzione ai vari 
stakeholder, portando alla luce la capacità dello stesso di soddisfare anche gli interessi dei diversi soggetti 
con cui interagisce. 
 
Il valore aggiunto, dal punto di vista metodologico, è ottenuto riclassificando le voci del Conto economico 
del bilancio consolidato del Gruppo del 2018. Le informazioni sono tratte dal bilancio consolidato redatto 
nel rispetto delle norme di settore. A tale riguardo, si rammenta che, in virtù dell’entrata in vigore del 
nuovo principio contabile IFRS 9 a partire dall’esercizio 2018, gli schemi di bilancio sono stati adeguati e, 
conseguentemente, è stato rivisto il prospetto per la determinazione del valore economico generato e 
distribuito: tale rivisitazione ha determinato la necessità di apportare minimali adeguamenti alla rilevazione 
effettuata con riferimento all’esercizio 2017 e 2016.  
 
Nella tabella di seguito riportata è illustrato il prospetto di determinazione e di distribuzione del valore 
aggiunto,  il  quale  evidenzia  il  valore  economico  generato  dalla  gestione  e,  successivamente,  la 
ripartizione in termini di valore economico distribuito e trattenuto. Considerata l'operatività e la dimensione 
del Gruppo, non si ritiene necessario fornire delle separate evidenze a livello di Paese, area geografica o 
mercato. 
 
   
 
 
Sparkasse                      31 
 