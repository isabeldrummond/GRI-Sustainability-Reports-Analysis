 
4.6  Antitrust 
 
Nel corso del 2018 la banca si è dotata di una Policy in materia di Antitrust, posto che la disciplina in 
oggetto è volta a preservare le dinamiche concorrenziali in un’economia di libero mercato, in quanto si 
assume che la presenza di dinamiche concorrenziali nel mercato consenta di raggiungere una situazione 
di maggiore efficienza economica. I contenuti salienti del documento riguardano il divieto di intese 
restrittive della libertà di concorrenza, il divieto di abuso di posizione dominante e il controllo preventivo 
delle operazioni di concentrazione. La Policy contiene regole di comportamento volte a illustrare, anche 
con l’ausilio di esempi pratici, quei comportamenti ai quali i dipendenti e i dirigenti delle società del Gruppo 
Cassa di Risparmio si devono attenere, al fine di evitare la violazione della normativa antitrust. Particolare 
enfasi è stata dedicata alle regole di comportamento nei rapporti con i concorrenti. 
La Policy in oggetto richiama le ‘Linee guida sulla compliance antitrust, adottate dall’Autorità garante per 
la concorrenza e il mercato (AGCM) in data 25 settembre 2018, ci cui si è tenuto conto, adottando le 
seguenti misure: 
 
-  Rinvio al Codice etico e nel Codice di comportamento, con il richiamo esplicito al rispetto delle regole 
poste a tutela della concorrenza; 
-  richiamo della normativa nell’ambito del regolamento ‘Processo delle partecipazioni’; 
-  richiamo della normativa all’interno del regolamento ‘Processo dei nuovi prodotti, servizi, attività e 
mercati’ nell’ambito delle attività propedeutiche all’avvio delle proposte. 
-  richiamo alla necessità di prevedere specifica formazione in materia all’interno del modello 231/2001 
e programmata per il 2019. 
 
Si specifica che, in linea con il 2017, anche nel corso del 2018, il Gruppo non è stato coinvolto in alcuna 
causa legale per temi legati alla concorrenza sleale, antitrust e pratiche monopolistiche e, non risulta al 31 
dicembre 2018 alcuna azione pendente relativa a tali argomenti.  
 
4.7  Compliance 
La Capogruppo ha definito uno specifico Modello organizzativo di compliance al fine di gestire, secondo 
un approccio risk based, il rischio di non conformità con riguardo a tutta l’attività aziendale. Tale modello si 
bassa sui seguenti principi ispiratori: 
-  conformità alle disposizioni di vigilanza del ruolo esercitato dagli Organi aziendali della Banca in 
materia di gestione del rischio di non conformità; 
-  attribuzione al Responsabile della funzione di Compliance della responsabilità di presiedere, 
secondo un approccio risk based, alla gestione del rischio di non conformità afferente all’intera 
attività svolta dalla Banca. Per l’espletamento delle sue funzioni, il Responsabile si avvale:  
i.  per le norme più rilevanti e comunque poste a tutela del consumatore (relative all’ambito 
societario,  ai  servizi  bancari  ed  ai  servizi  finanziari),  direttamente  delle  risorse  della 
Funzione (presidio diretto);  
ii.  per le altre norme (es. Bilancio, segnalazioni di vigilanza), dei referenti di Compliance 
collocati presso le strutture operative della Capogruppo, i quali rispondono funzionalmente 
al  Responsabile  della  funzione  di  Compliance  con  riferimento  all’attività  svolta  per  la 
funzione (presidio decentrato); 
-  attribuzione ai presidi specialistici di Compliance del presidio degli ambiti normativi in materia di 
sicurezza sul lavoro, fiscale, nonché degli ambiti normativi inerenti all’operatività della Filiale di 
Monaco e delle altre società del Gruppo non soggette all’obbligo di istituzione della Funzione di 
Compliance (presidio specialistico); 
-  attribuzione agli Organi e alle Funzioni di controllo di II livello del presidio delle norme già 
presidiate da questi ultimi (es. responsabilità degli enti ai sensi del D. Lgs. 231/01, Disciplina 
prudenziale di primo e secondo pilastro, Antiriciclaggio e antiterrorismo) (presidio da organi/ 
altre funzioni di controllo). 
 
 
Sparkasse                      55 
 