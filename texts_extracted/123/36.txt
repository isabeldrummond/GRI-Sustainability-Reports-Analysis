 
4.  Governance e gestione dei rischi 
 
4.1  Governance 
 
4.1.1  Modello di governance della Capogruppo 
 
La governance (o governo societario) definisce la struttura attraverso cui sono fissati gli obiettivi della 
Società e organizzati i mezzi per raggiungerli, nel rispetto dei diversi portatori di interessi. 
 
La Capogruppo Cassa di Risparmio di Bolzano S.p.A., fin dalla sua trasformazione in società di capitali 
(S.p.A.) nell’anno 1992, ha adottato il modello di governance c.d. “tradizionale”, che prevede la presenza 
di un Consiglio di Amministrazione con funzioni amministrative e di un Collegio sindacale con funzioni di 
controllo sull'amministrazione, entrambi di nomina assembleare, e ha deciso di mantenere questo sistema 
anche in seguito all’entrata in vigore della riforma di diritto societario dell’anno 2003.  
Invero, nonostante la Capogruppo si presenti come una società con un unico socio di maggioranza 
(presenza quindi di uno stabile nucleo di maggioranza) e con il restante azionariato caratterizzato da 
piccoli azionisti, l’Assemblea dei soci ha sempre ritenuto di primaria importanza la sussistenza di una 
netta separazione tra l’attività di amministrazione e quella di controllo. 
 
Il modello di Corporate governance della Capogruppo è conforme alla normativa vigente e, tiene conto 
della dimensione aziendale, dell’assetto azionario, nonché del settore di appartenenza. 
Il sistema organizzativo aziendale rispetta le disposizioni di Vigilanza vigenti in materia di conformità alle 
norme e le disposizioni vigenti in materia di sistema organizzativo e di governo societario, di sistema di 
controlli interni nonché in materia di misurazione e controllo dei rischi e di prevenzione dei reati.  
 
Figura 7 - Modello di Governance della Capogruppo 
 
 
 
 
 
 
Sparkasse                      35 
 