 
Il Collegio sindacale (“CS”), nell’ambito della propria attività di vigilanza sul sistema di controllo interno, 
verifica la corretta applicazione delle misure e delle attività relative al processo di prestazione del servizio 
di gestione collettiva del risparmio, a cui la SGR è autorizzata e, comunica le proprie valutazioni al CdL, 
affinché questo intraprenda gli eventuali provvedimenti ritenuti necessari. Inoltre, è chiamato ad esprimere 
un parere formale nelle situazioni in cui il CdL lo richieda. Il Collegio sindacale ha la responsabilità di 
vigilare sul processo di valutazione dei beni immobili. 
La società è dotata di un Organismo di Vigilanza monocratico (O.d.V.), istituito ai sensi del D. Lgs. n. 
231/2001. 
 
 
4.1.4  Modello di governance di Sparkasse Haus 
 
La  società  è  costituita  nella  forma  di  Società  a  responsabilità  limitata.  L’Organo  amministrativo  è 
rappresentato dal Consiglio di amministrazione composto da 3 amministratori nominati con decisione dai 
soci. L’Organo di controllo è rappresentato dal Sindaco unico.  
 
 
4.1.5  Governance della CSR 
 
Gli organi aziendali svolgono congiuntamente un ruolo di indirizzo, attuazione e controllo delle politiche in 
materia  di  CSR  e  delle  relative  attività  inerenti  alla  predisposizione  e  alla  pubblicazione  della 
Dichiarazione non finanziaria. 
 
L'approvazione della politica/strategia di responsabilità sociale del Gruppo è attribuita al Consiglio di 
Amministrazione della Capogruppo. A tal riguardo si specifica che il Consiglio di amministrazione della 
Capogruppo ha approvato per la prima volta il Documento Policy “Corporate Social Responsibility e 
Dichiarazione Non Finanziaria” nella seduta del 23 gennaio 2018 e la versione aggiornata del documento 
nella seduta del 12 marzo 2019. 
 
Il Consiglio di amministrazione della Capogruppo: 
−  definisce le politiche in materia di CSR; 
−  definisce le modalità di predisposizione e pubblicazione della Dichiarazione non finanziaria; 
−  approva  annualmente  la  Dichiarazione  non  finanziaria  nel  rispetto  di  quanto  stabilito  dalle 
disposizioni. 
 
Il Collegio sindacale della Capogruppo, con il supporto delle competenti funzioni di controllo, vigila 
sull’osservanza delle disposizioni contenute nel D. Lgs. 254/2016. Gli esiti dell’attività di controllo svolta 
sono illustrati all’assemblea nella relazione annuale. 
  
Il Collegio sindacale trasmette senza indugio alla Consob gli accertamenti effettuati in merito ad eventuali 
violazioni delle disposizioni del D. Lgs. 254/2016. 
 
L’Amministratore delegato e Direttore generale della Capogruppo: 
 
−  cura l’attuazione delle politiche in materia di CSR; 
−  assicura la concreta attuazione delle attività finalizzate alla predisposizione e alla pubblicazione 
della Dichiarazione non finanziaria. 
 
La responsabilità dello sviluppo delle politiche in materia di CSR è attribuita al Servizio Legale che si 
avvale per quanto di competenza delle altre Funzioni aziendali della Capogruppo e delle altre Entità del 
Gruppo. 
 
Il Servizio Legale ha il compito di coordinare la predisposizione della Dichiarazione non finanziaria 
coinvolgendo, per quanto di competenza, le altre funzioni della Capogruppo e delle altre Entità del 
Gruppo.  
 
 
Sparkasse                      40 
 