 
continuo dell’attività svolta dal fornitore di servizi, nel caso in cui intendano esternalizzare funzioni 
operative importanti8 la Banca ha adottato i seguenti ulteriori presidi:  
−  nell’accordo scritto tra le Entità del Gruppo e il fornitore di servizi sono formalizzati e chiaramente 
definiti;  
 
−  i rispettivi diritti e obblighi; i livelli di servizio attesi, espressi in termini oggettivi e misurabili, 
nonché le informazioni necessarie per la verifica del loro rispetto; gli eventuali conflitti di interesse 
e le opportune cautele per prevenirli o, se non possibile, attenuarli; le condizioni al verificarsi delle 
quali possono essere apportate modifiche all’accordo; la durata dell’accordo e le modalità di 
rinnovo nonché gli impegni reciproci connessi con l’interruzione del rapporto;  
 
−  i livelli di servizio assicurati in caso di emergenza e le soluzioni di continuità compatibili con le 
esigenze aziendali e coerenti con le prescrizioni dell’Autorità di vigilanza. Sono altresì stabilite le 
modalità di partecipazione, diretta o per il tramite di comitati utente, alle verifiche dei piani di 
continuità operativa dei fornitori. Sono inoltre previste clausole risolutive espresse che consentano 
alle Entità del gruppo di porre termine all’accordo di esternalizzazione in presenza di eventi che 
possano compromettere la capacità del fornitore di garantire il servizio oppure quando si verifichi il 
mancato rispetto del livello di servizio concordato;  
 
−  il fornitore di servizi:  
a.  dispone della competenza, della capacità e delle autorizzazioni richieste dalla legge per 
esercitare, in maniera professionale e affidabile, le funzioni esternalizzate;  
b.  informa l’Entità del Gruppo di qualsiasi evento che potrebbe incidere sulla sua capacità di 
svolgere le funzioni esternalizzate in maniera efficace e in conformità con la normativa 
vigente; in particolare, comunica tempestivamente il verificarsi di incidenti di sicurezza, anche 
al fine di consentire la pronta attivazione delle relative procedure di gestione o di emergenza;  
c.  garantisce la sicurezza delle informazioni relative all’attività del Gruppo, sotto l’aspetto della 
disponibilità, integrità e riservatezza; in quest’ambito, assicura il rispetto delle norme sulla 
protezione dei dati personali; 
 
−  l’Entità del Gruppo:  
a.  conserva la competenza richiesta per controllare efficacemente le funzioni esternalizzate e 
per gestire i rischi connessi con l’esternalizzazione, inclusi quelli derivanti da potenziali 
conflitti di interessi del fornitore di servizi; in tale ambito, individua, all’interno della propria 
organizzazione, un responsabile del controllo delle singole funzioni esternalizzate dotato di 
adeguati requisiti di professionalità (“referente per le attività esternalizzate”);  
b.  acquisisce i piani di continuità operativa del fornitore di servizi o dispone di informazioni 
adeguate, al fine di valutare la qualità delle misure previste e di integrarle con le soluzioni di 
continuità realizzate all'interno;  
 
−  la Capogruppo, i suoi soggetti incaricati della revisione legale dei conti e le Autorità di vigilanza 
hanno effettivo accesso ai dati relativi alle attività esternalizzate e ai locali in cui opera il fornitore 
di servizi. Il diritto di accesso per l’Autorità di vigilanza risulta espressamente nel contratto, senza 
oneri aggiuntivi per la Capogruppo;  
 
                                                      
8 Per “Funzione operativa importante” si intende una funzione operativa per la quale risulta verificata almeno una delle 
seguenti condizioni:  
i.  un’anomalia nella sua esecuzione o la sua mancata esecuzione possono compromettere gravemente:  
a.  i risultati finanziari, la solidità o la continuità dell’attività della banca; ovvero  
b.  la  capacità  della  banca  di  conformarsi  alle  condizioni  e  agli  obblighi  derivanti  dalla  sua 
autorizzazione o agli obblighi previsti dalla disciplina di vigilanza;  
ii.  riguarda attività sottoposte a riserva di legge;  
iii.  riguarda processi operativi delle funzioni aziendali di controllo o ha un impatto significativo sulla gestione 
dei rischi aziendali.  
 
 
Sparkasse                      101 
 