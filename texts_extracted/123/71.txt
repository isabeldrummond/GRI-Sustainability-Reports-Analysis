 
sono state, tra l’altro, le seguenti affermazioni: quasi il 73% dei clienti interpellati, ha affermato che “Il 
servizio di consulenza presso Sparkasse è migliorato negli ultimi 3 anni”. Significativo è stato anche il 
risultato in merito ai fattori innovazione, personale e qualità del servizio. Rispetto al passato (3-5 anni fa) 
la Cassa di Risparmio oggi è più innovativa secondo il 61,4% dei clienti, il personale è più disponibile 
secondo il 68,2% e, secondo il 60% è migliorata la qualità del servizio. Clienti soddisfatti sono il nostro 
capitale più importante. Cogliamo dunque l’occasione per ringraziare nuovamente la clientela per la 
preziosa collaborazione. 
 
In data 05 dicembre 2018 Banca d’Italia ha emanato la versione definitiva delle “Modifiche ed integrazioni 
alle Disposizioni in materia di Trasparenza delle operazioni e dei servizi bancari e finanziari – Attuazione 
degli Orientamenti dell´European Banking Authority (EBA) in materia di dispositivi di governance e di 
controllo sui prodotti bancari al dettaglio”, con la finalità di rafforzare le disposizioni sulla correttezza e 
trasparenza delle relazioni tra intermediari e clienti. La Banca sta adoperandosi al fine di adottare un 
modello  operativo  che  risponda  pienamente  al  dettato  della  normativa  sopra  citata,  nella  piena 
congruenza con gli obiettivi strategici a Piano. Il nuovo quadro normativo che interessa i prodotti di cui al 
Titolo  VI  del  Testo Unico  Bancario  (TUB) offre  innegabilmente  un’opportunità  di  avvicinare  le  reali 
esigenze del cliente all’offerta proposta in sede di identificazione di uno specifico target-market per ogni 
prodotto distribuito. 
 
5.2   Trasparenza e contrattualistica 
La consapevolezza che la fiducia rappresenta l’elemento essenziale del rapporto con il cliente comporta la 
necessità di rendere espliciti con chiarezza gli elementi essenziali del rapporto contrattuale.  
Un’informazione completa, chiara e corretta sui prodotti e sui servizi bancari e finanziari e sui servizi di 
investimento è pertanto in grado di garantire la soddisfazione del cliente e, al tempo stesso, di prevenire i 
rischi di contenzioso con la clientela e di perdita di reputazione, nonché il rischio di rilievi e sanzioni da 
parte delle competenti Autorità di Vigilanza. 
 
A  tal  riguardo,  la  complessiva  normativa  in  materia  di  trasparenza  definisce  regole  puntuali  sulla 
trasparenza delle condizioni contrattuali, sull’informativa e sulla correttezza delle relazioni con la clientela, 
finalizzate ad informare compiutamente i clienti su tutti i diritti e gli obblighi che derivano dall’acquisto di 
prodotti  e  servizi  bancari  e  finanziari,  dalla  distribuzione  di  prodotti  assicurativi  e  dal  rapporto  con 
l’intermediario nonché, prevede disposizioni specifiche per la redazione e la presentazione dei documenti 
informativi.  
 
Per  questa  ragione  il  Gruppo  dedica  alla  trasparenza  una  particolare  attenzione  attraverso  la 
sensibilizzazione  dei  dipendenti  ad  operare  in  conformità  alle  norme,  predisponendo  i  documenti, 
seguendo le principali indicazioni redazionali fornite dalla normativa, esplicitando le informazioni in modo 
semplice e chiaro, nonché adeguato al livello di alfabetizzazione finanziaria della clientela a cui il prodotto 
è destinato. In particolare, la Capogruppo ha definito le procedure organizzative in materia di trasparenza 
e le stesse sono oggetto di approvazione, aggiornamento e controllo nel rispetto del sistema dei controlli 
interni adottato. 
 
Al fine di supportare la clientela a compiere scelte consapevoli, il Gruppo promuove un elevato grado di 
trasparenza nelle proprie comunicazioni commerciali  – e-mail marketing, eventi, siti internet, etc.  – 
attraverso la comunicazione di informazioni, a carattere promozionale dei prodotti e servizi, chiare e ad 
elevata utilità per i clienti e, che vengono realizzate nel rispetto della normativa vigente. 
 
Sul sito Internet del Gruppo, nella sezione “Trasparenza”, sono disponibili i principali documenti relativi 
alle offerte dedicate alla clientela redatti secondo requisiti di chiarezza e comprensibilità. In particolare, i 
Fogli Informativi, le informazioni generali sul credito immobiliare concesso ai consumatori, i Fascicoli 
Informativi, le Guide specifiche predisposte da Banca d’Italia e tutti gli altri documenti informativi previsti 
dalle normative di settore. Tali documenti sono a disposizione anche presso le filiali bancarie. 
 
 
 
Sparkasse                      70 
 