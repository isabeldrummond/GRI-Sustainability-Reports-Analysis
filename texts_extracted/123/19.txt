 
La Capogruppo opera nei seguenti settori commerciali: 
 
−  Clientela  Retail  ed  Imprese:  con  circa  200.000  clienti  l’area  Retail  Banking  ed  Imprese 
rappresenta il core business delle attività della Capogruppo, si rivolge ai privati e alle aziende di 
medie e piccole dimensioni, per le quali il contatto con un interlocutore in loco è particolarmente 
rilevante e che, a tal fine, vengono seguite da consulenti specializzati (Consulenti “Business 
Banking” e “Personal Banking”), in grado di offrire loro un servizio competente e professionale; 
−  Private Banking: si estrinseca nell’offerta di consulenza accurata e professionale con un’analisi 
dettagliata delle esigenze dei clienti “Private”, al fine di fornire soluzioni personalizzate per la 
gestione del patrimonio, sfruttando la rete di professionisti esperti nell’ambito degli investimenti; 
−  Corporate Banking: l’offerta è rivolta ad imprese di grandi dimensioni che necessitano di una 
consulenza più articolata e comprende, oltre ai prodotti tradizionali, l’intera gamma di servizi 
finanziari, da quelli classici a quelli più evoluti, quali finanziamenti strutturati, project finance, ecc. 
Nel corso del 2018 è stato costituito un nuovo servizio per la clientela aziendale, l’”International 
Desk”, pensato in particolare per tutte quelle aziende che lavorano con l’estero, in grado di 
offrire un elevato livello di servizio e competenze specialistiche; 
−  Direct Banking: l’area in esame si estrinseca nell’offerta di servizi di on-line banking tramite il 
canale “Dolomiti Direkt” con una gamma di prodotti dedicati.  
 
Si precisa che ad oggi il Gruppo non provvede a definire regioni e/o settori che presentano un alto 
potenziale d’impatto sociale e ambientale come non determina se un settore o un’azienda sono ad alto 
potenziale d’impatto sociale e ambientale. 
 
Per ciò che attiene, invece, alle società controllate dalla Cassa di Risparmio di Bolzano si forniscono di 
seguito alcuni ragguagli. 
 
Sparim S.p.A. 
Il patrimonio immobiliare del Gruppo è detenuto totalmente dalla società Sparim S.p.A. alla quale sono 
demandate, oltre alle attività di supporto alla capogruppo in termini di gestione della componente del 
patrimonio immobiliare strumentale all’attività bancaria (Facility Management, Property Management, 
ecc..), la valorizzazione del portafoglio di proprietà detenuto con finalità di investimento.  
 
Raetia SGR S.p.A. 
La società, a suo tempo operativa con tre fondi nel comparto dei fondi immobiliari riservati, è stata posta 
in liquidazione con delibera del 30 marzo 2012. Raetia SGR alla fine dell’esercizio 2018 non ha in 
gestione alcun fondo immobiliare. Dal momento che la liquidazione del Fondo Katikia 1 è stata conclusa 
nel 2017, il 30 ottobre 2018 è stato redatto ed inviato agli organismi di controllo il rendiconto finale di 
liquidazione. In pari data la SGR ha inoltrato a Banca d’Italia richiesta di semplificazione della struttura 
organizzativa, cui è prevenuto riscontro di accoglimento da parte dell’Istituto di Vigilanza in data 28 
febbraio 2019. 
Il riscontro di accoglimento da parte dell’Istituto di Vigilanza è pervenuto in data 28 febbraio 2019. Sono 
ad oggi in liquidazione giudiziale ai sensi dell'art. 57 del T.U.F.:  
- il Fondo Diaphora 1 vista la sentenza n. 3/2014 del 31.1. 2014, depositata in data 11 febbraio 2014,  
- il Fondo Diaphora 3 vista la sentenza n. 4/2015 del 3.7. 2015, depositata in data 7 luglio 2015. 
 
Sparkasse Haus S.r.l.4 
Sparkasse Haus è l’agenzia immobiliare della Cassa di Risparmio di Bolzano ed offre quindi ai suoi clienti 
tutti  i  servizi  attinenti  all’attività  di  compravendita  immobiliare  e  di  locazione  (la  stima  delle  reali 
consistenze  del  bene,  il  calcolo  puntuale  della  superficie  commerciale,  l’acquisizione  della 
documentazione  necessaria  per  la  verifica  della  regolarità  urbanistica,  l’acquisizione  delle  visure 
catastali/tavolare, la predisposizione delle certificazioni energetiche, ecc.). 
 
                                                      
4 Si precisa che Sparkasse Haus S.r.l. non rientra nel perimetro di consolidamento ai fini di vigilanza. 
 
 
Sparkasse                      18 
 