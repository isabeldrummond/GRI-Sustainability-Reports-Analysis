 
Comitato Rischi della Capogruppo 
 
All’interno del Consiglio di amministrazione è attualmente costituito il Comitato rischi (Comitato endo-
consiliare)  al  quale,  sono  demandate,  oltre  alle  funzioni  tipiche  di  detto  comitato  derivanti  dalle 
disposizioni di vigilanza, anche le funzioni in materia di soggetti collegati/parti correlate.  
 
Il Comitato rischi svolge funzioni di supporto al Consiglio di amministrazione in materia di rischi e sistema 
di controlli interni, ed è istituito al fine di rafforzare il coordinamento, il confronto dialettico e la trasparenza 
tra  l'Organo  amministrativo  e  le  Funzioni  aziendali  di  controllo.  Seppure  interno  al  Consiglio  di 
amministrazione, la costituzione del Comitato rischi non comporta in alcun modo una limitazione dei poteri 
decisionali e delle prerogative del Consiglio, bensì mira ad accrescere l'attenzione sull'importanza dei 
presidi di controllo atti a garantire che l'operatività aziendale sia in linea con le strategie e le politiche 
aziendali, la propensione al rischio e che sia improntata ai canoni di sana e prudente gestione.  
 
In  tale  ambito,  particolare  attenzione  è  riposta  dal  comitato  per  tutte  quelle  attività  strumentali  e 
necessarie affinché il Consiglio possa addivenire ad una corretta ed efficace determinazione del RAF 
(Risk Appetite Framework) e delle politiche di governo dei rischi. 
 
Nell’ambito del RAF, il Comitato svolge l’attività valutativa e propositiva necessaria affinché il Consiglio di 
amministrazione, come richiesto dalle disposizioni di vigilanza, possa definire e approvare gli obiettivi di 
rischio (risk appetite) e la soglia di tolleranza (risk tolerance). 
 
Con riferimento alle funzioni in materia di soggetti collegati/parti correlate, il Comitato esamina e valuta le 
procedure predisposte per la complessiva gestione delle operazioni con soggetti collegati e le loro 
eventuali modifiche nel tempo, al fine di accertarne l’idoneità a conseguire gli obiettivi  fissati dalle 
disposizioni di Banca d’Italia e di Consob nonché, esamina e valuta le proposte delle operazioni con 
soggetti collegati da sottoporre all’approvazione dei competenti Organi aziendali della Banca. 
 
Collegio Sindacale della Capogruppo 
 
Al Collegio sindacale è attribuita la funzione di controllo che, secondo le disposizioni di legge e di 
Vigilanza,  riguarda  la  verifica  dell’osservanza  delle  norme  di  legge,  regolamentari  e  statutarie, 
dell’adeguatezza e della rispondenza del sistema organizzativo, contabile, di gestione dei rischi, di 
autovalutazione e del sistema dei controlli ai requisiti stabiliti dalle disposizioni di legge e di Vigilanza. 
Inoltre, le disposizioni di legge e di Vigilanza assegnano al Collegio sindacale il compito di vigilare sulla 
completezza, adeguatezza, funzionalità e affidabilità del sistema dei controlli interni e del RAF e, sulla 
completezza, adeguatezza, funzionalità e affidabilità del piano di continuità operativa. 
 
Il Collegio, nell’ambito delle proprie attribuzioni, vigila sull’osservanza della normativa e sulla completezza, 
funzionalità e adeguatezza dei controlli in materia di antiriciclaggio. A tal fine, il Collegio valuta con 
particolare  attenzione  l’idoneità  delle  procedure  in  essere  per  l’adeguata  verifica  della  clientela,  la 
registrazione e la conservazione delle informazioni e per la segnalazione delle operazioni sospette; 
stimola  l’azione  di  approfondimento  dei  motivi  delle  carenze,  anomalie  e  irregolarità  riscontrate  e 
promuove l’adozione delle opportune misure correttive; viene sentito in merito alle decisioni concernenti la 
nomina del responsabile della funzione antiriciclaggio e alla definizione degli elementi dell’architettura 
complessiva del sistema di gestione e controllo del rischio di riciclaggio e di finanziamento del terrorismo. 
 
La Capogruppo ha deciso nel 2009 di dotarsi di un Organismo di Vigilanza (O.d.V.), istituito ai sensi del 
D. Lgs. n. 231/2001. Dal mese di maggio 2015 la funzione di O.d.V. è stata assegnata al Collegio 
Sindacale della Banca. 
 
Anche il Collegio Sindacale effettua un’autovalutazione sulla propria composizione e funzionamento. 
 
 
 
 
 
Sparkasse                      37 
 