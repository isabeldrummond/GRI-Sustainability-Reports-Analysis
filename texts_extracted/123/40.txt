 
La società è dotata di un Organismo di Vigilanza (O.d.V.), istituito ai sensi del D. Lgs. n. 231/2001. La 
funzione di O.d.V. è stata assegnata al Collegio Sindacale della Capogruppo. 
 
 
4.1.3  Modello di governance di Raetia Sgr in liquidazione 
 
Relativamente alla società controllata Raetia SGR S.p.A., i soci, preso atto della disposta liquidazione dei 
Fondi da essa gestiti (Diàphora 1 – Katikìa 1 - Diàphora 3), hanno, nel corso dell’Assemblea straordinaria 
della SGR del 30 marzo 2012, deliberato la liquidazione della società.  
Pertanto, alla luce del presente stato di liquidazione volontaria, la società presenta la seguente struttura di 
governance: 
 
 
Figura 9 - Modello di governance di Raetia Sgr in liquidazione  
 
 
Con riferimento al presente stato di liquidazione della società, all’Assemblea è attribuita la nomina dei 
componenti del Comitato di liquidazione della SGR nonché, l’attribuzione dei poteri e dei compiti agli 
stessi spettanti. 
 
Al Comitato di liquidazione (C.d.L.) è affidato il compito di definire i rapporti inerenti all’attività sociale 
ossia, di compiere tutti gli atti necessari ai fine della liquidazione, in particolare gli è attribuita la possibilità 
di vendere anche in blocco i beni sociali, di fare transazioni e anche compromessi, fatta salva una diversa 
volontà da parte dell’Assemblea dei soci.  
 
L’assemblea dei soci ha attribuito al Comitato i seguenti compiti e poteri: 
i.  accertare e definire la complessiva situazione economico-patrimoniale e finanziaria della Società 
e, sulla scorta di tale accertamento; 
ii.  redigere  un  piano  finanziario  che  permetta  la  continuazione  dell'attività  della  SGR  per  lo 
svolgimento dell'attività liquidatoria dei Fondi, in linea con quanto richiesto da Banca d'Italia; 
iii.  definire un piano di liquidazione dei Fondi medesimi, nel rispetto delle regole e delle procedure 
vigenti. 
 
Al fine di assicurare l’equo trattamento dei partecipanti ai Fondi gestiti, le deliberazioni in merito a tutte le 
operazioni per le quali siano state rilevate situazioni di potenziale conflitto di interesse, sono riservate alla 
competenza esclusiva del Comitato di liquidazione.  
Inoltre, il CdL è responsabile dell’individuazione delle opportunità di disinvestimento immobiliari e lo 
scouting di possibili acquirenti dei patrimoni dei fondi gestiti. Le scelte di disinvestimento devono in ogni 
caso avvenire nel rispetto del regolamento di gestione di ciascun fondo ed in coerenza con specifici 
mandati ad advisor per le attività di asset management.  
 
 
 
Sparkasse                      39 
 