 
hanno avuto la possibilità di devolvere in beneficenza 1 euro a ogni prelievo presso gli sportelli bancomat 
della banca. 
 
Politecnico di Milano 
Il Gruppo dedica grande attenzione al tema del Mobile Payment e pertanto costituisce un onore ed è 
motivo di grande soddisfazione che la Sparkasse, nel 2018, sia stata scelta come sostenitore e sponsor 
ufficiale  del  prestigioso  “Osservatorio  Mobile  Paymente  &  Commerce”  della  rinomata  School  of 
Management Politecnico di Milano. L’osservatorio, nell’ambito della sua attività di ricerca, studia i sistemi 
innovativi di pagamento per i consumatori, concentrandosi in particolare su come il Mobile (inteso come lo 
smartphone) possa supportare l’attivazione del pagamento (Mobile Payment) oppure più fasi del processo 
di acquisto oltre al pagamento (Mobile Commerce). 
 
Di seguito sono illustrate le sponsorizzazioni che, anche nel 2018, hanno visto il coinvolgimento del 
Gruppo Sparkasse e rappresentano, oltre a promuovere l’immagine e a rafforzare il legame con il 
territorio, anche uno strumento che agevola l’avvio di nuove relazioni commerciali.  
 
Grande attenzione è riservata alle relazioni con la “Libera Università di Bolzano” (LUB) da parte del 
Gruppo. Infatti, il Gruppo è partner ufficiale del nuovo corso di laurea magistrale in Accounting e Finanza 
presso la LUB. Il corso di studio si sviluppa lungo due direttrici principali: quella dell’internazionalizzazione 
e quella della vicinanza ai bisogni espressi dall’economia altoatesina. Gli studenti più meritevoli potranno 
trascorrere il secondo anno della magistrale negli Stati Uniti presso la Zicklin School of Business del 
Baruch College (City University of New York) e ottenere un doppio titolo: quello italiano rilasciato dalla 
LUB e quello americano. La frequenza del secondo anno al Baruch College sarà possibile grazie al 
sostegno della Cassa di Risparmio che metterà a disposizione tre borse di studio (per coprire la tassa 
d’iscrizione all’università statunitense). In aggiunta, la Sparkasse conferirà anche un premio di laurea, da 
assegnare alla tesi più meritevole. Sparkasse è particolarmente lieta di essere partner ufficiale del nuovo 
corso di laurea che, tra l’altro, persegue l’obiettivo di avvicinare gli studenti alle best practices aziendali e 
di formare futuri manager. 
Inoltre, grande è stato l’interesse per il progetto “Alternanza Scuola-Lavoro”: La banca in collaborazione 
con la Facoltà di Economia della LBU ha offerto una giornata di orientamento, imperniata su sei lezioni 
introduttive a varie tematiche di carattere finanziario, presso la Sparkasse Academy, alla quale hanno 
partecipato oltre 90 studenti degli istituti tecnici commerciali di lingua italiana e tedesca provenienti 
dall’intero territorio della provincia di Bolzano. In seguito a tale giornata di orientamento sono stati 
selezionati una cinquantina di ragazzi per un tirocinio presso le filiali della Sparkasse.  
Da segnalare poi la grande partecipazione al convegno, svoltosi presso la Sparkasse Academy, sul tema 
“Bitcoin: Bolla o opportunità?”. Oltre 250 persone hanno seguito le delucidazioni e consigli dei relatori del 
convegno organizzato dalla Cassa di Risparmio in collaborazione con la LUB. 
Inoltre, la Sparkasse ha ospitato, a titolo gratuito, presso la propria Academy, “ECER 2018” il più grande 
congresso  a  livello  europeo  nel  campo  delle  Scienze  della  Formazione con  oltre  2.900  professori, 
ricercatori, studenti ed esperti provenienti da 80 paesi, svoltosi dal 3 al 7 settembre 2018 a Bolzano su 
invito della LUB.  
Infine, la Cassa di Risparmio, ha è stato rinnovato anche per l’anno accademico 2018/19 l’accordo di 
cooperazione con la LUB. La banca mette a disposizione dell’ateneo, a titolo gratuito, la sala conferenze, 
con una capienza di circa 150 persone, presso la “Sparkasse Academy”, la quale è utilizzata per le lezioni 
della Facoltà di Economia. La LUB a sua volta supporta la Cassa di Risparmio in diversi settori, tra cui nel 
campo della formazione e dell’aggiornamento professionale dei dipendenti della banca e dello sviluppo 
del personale. 
 
Il settore economico è il naturale settore di riferimento operativo della Capogruppo. Per tale ragione 
collabora  e  sostiene  molte  associazioni  professionali  e  di  categoria  e  iniziative,  anche  legate  alla 
formazione professionale. 
 
Da oltre un ventennio, la Cassa di Risparmio è sponsor principale della Fiera di Bolzano, la quale è punto 
d’incontro per le imprese e crea opportunità concrete per diffondere conoscenze e professionalità fra il 
Nord e il Sud dell’Europa. 
 
 
 
Sparkasse                      116 
 