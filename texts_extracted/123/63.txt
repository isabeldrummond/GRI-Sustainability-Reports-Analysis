 
Tra i vari flussi informativi verso l’O.d.V. va segnalato, per la particolare importanza che riveste, il sistema 
interno di segnalazione da parte del Personale di atti o fatti che possano costituire violazioni delle norme 
disciplinanti l’attività bancaria (c.d. Whistleblowing). 
 
Da evidenziare il fatto che il Servizio Acquisti invia e chiede la sottoscrizione del Modello 231/2001 
contestualmente alla firma dei contratti con i fornitori principali. 
 
Nel corso del 2018 non sono emersi elementi tali da configurare violazioni dei principi contenuti nel 
Modello di Organizzazione, Gestione e Controllo e nel Codice Etico del Gruppo. 
  
 
4.8.3 Antiriciclaggio 
 
Il Gruppo ha mantenuto elevato il presidio per prevenire i fenomeni di riciclaggio e finanziamento al 
terrorismo attraverso la diffusione di una cultura della legalità ai dipendenti ed ai clienti che vede in prima 
linea l’impegno del Gruppo nella prevenzione di tali attività illecite attraverso il governo dei rischi di non 
conformità  rispetto  alle  norme  –  tanto  esterne  quanto  di  autoregolamentazione  –  in  materia  di 
antiriciclaggio e di antiterrorismo. 
Il sistema di governo per il contrasto di tali fenomeni è articolato in specifici processi e procedure declinati 
e implementati nella realtà del Gruppo in modo proporzionale alle caratteristiche e alla complessità 
dell’attività svolta, alle dimensioni e all’articolazione organizzativa e in conformità a quanto richiesto dalla 
normativa vigente. 
Tale  sistema,  finalizzato  ad  ostacolare  il  permeare  di  flussi  finanziari  di  provenienza  illecita  e  il 
compimento  di  operazioni  non  verificate  è  garantito  da  vari  presidi.  A  tal  fine,  la  Capogruppo  ha 
predisposto un apposito regolamento del processo antiriciclaggio nonché le seguenti quattro norme 
operative:  
 
-  Obblighi di adeguata verifica della clientela;  
-  Obblighi di registrazione e gestione AUI;  
-  Limitazioni all’uso del contante e dei titoli al portatore;  
-  Segnalazione di operazioni sospette.  
La Funzione Antiriciclaggio ha la responsabilità di prevenire e contrastare la realizzazione di operazioni di 
riciclaggio e di finanziamento del terrorismo e: 
-  svolge tutte le attività di controllo e segnalazione relative alle varie fasi del processo (adeguata 
verifica, registrazione e tenuta dell’AUI, segnalazione di operazioni sospette, limiti al trasferimento 
di contante e titoli al portatore, formazione, ecc); 
-  si occupa dell’assistenza, consulenza e formazione al resto della Banca sui temi di competenza; 
-  propone  e  cura  eventuali  implementazioni  sia  del  processo  interno  sia  delle  procedure  ed 
applicativi relativi, coinvolgendo di volta in volta fornitori esterni e specialisti interni; 
-  aggiorna  costantemente  la  normativa  interna  in  tema  di  antiriciclaggio  (regolamento,  norme 
operative, lettere circolari, manuali). 
   
 
 
Sparkasse                      62 
 