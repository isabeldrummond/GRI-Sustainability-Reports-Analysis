 
-  l’identificazione e valutazione preventiva delle operazioni di maggior rilievo (OMR) al fine di valutare la 
coerenza delle stesse rispetto al profilo di rischio definito dal Risk Appetite Framework, 
-  L’identificazione e valutazione preventiva dei rischi in caso di nuovi prodotti, servizi, attività e mercati, 
l’integrazione del profilo di rischio definito dal Risk Appetite Framework nelle politiche d’incentivazione 
e remunerazione. 
 
In questo senso, il Gruppo riconosce alla “Mappa dei Rischi” valenza gestionale e di governo attraverso la 
quale sviluppare un linguaggio comune funzionale a ricondurre a categorie predefinite tutti i rischi cui il 
Gruppo risulta esposto, costituendo un elemento di supporto alle attività delle Funzioni di controllo e delle 
altre leve di controllo, nonché la base del reporting agli Organi aziendali5. La tassonomia condivisa dei 
rischi aziendali si fonda sul modello previsto dalla Circolare Banca d’Italia n. 285/2013, recepito dalla 
Capogruppo all’interno del Regolamento RAF e personalizzato ai fini della gestione del processo interno 
di  determinazione  dell’adeguatezza  patrimoniale  attuale  e  prospettica  (Internal  Capital  Adequacy 
Assessment Process - ICAAP) e del processo di valutazione dell’adeguatezza del sistema di governo e di 
gestione del rischio di liquidità (Internal Liquidity Adequacy Assessment Process - ILAAP). In tale ambito, 
sulla base dell’operatività del Gruppo, sono stati individuati i rischi attuali e prospettici cui la stessa è 
esposta, distinguendoli in quantificabili e non quantificabili. 
 
Con riferimento all’adeguatezza patrimoniale, in accordo con quanto stabilito dal Comitato di Basilea e 
dalla normativa comunitaria, nonché in conformità con le disposizioni di vigilanza emanate dalla Banca 
d’Italia (cfr. Banca d’Italia, Circ. 285 del 17 dicembre 2013 “Disposizioni di Vigilanza per le Banche”), il 
Gruppo ha definito: 
 
-  un processo interno (cd. ICAAP – Internal Capital Adequacy Assessment Process) di autonoma 
valutazione  della  propria  adeguatezza  patrimoniale,  cioè  dell’adeguatezza,  in  termini  attuali  e 
prospettici, del capitale complessivo di cui il Gruppo dispone per fronteggiare i rischi rilevanti a cui 
risulta esposto e sostenere le proprie scelte strategiche; 
-  un processo interno (cd. ILAAP – Internal Liquidity Adequacy Assessment Process) di valutazione 
dell’adeguatezza del sistema di governo e gestione del rischio di liquidità 
 
In generale, il Gruppo ha l’obiettivo di mantenere un profilo di rischio contenuto dove adeguatezza 
patrimoniale, presidio della qualità del credito, stabilità degli utili, solida posizione di liquidità e una forte 
reputazione rappresentano i cardini del sistema aziendale e del proprio modello di business.  
 
Nel rispetto di quanto richiesto dalle disposizioni, la Capogruppo ha predisposto nell’esercizio 2018 il 
Piano di risanamento di Gruppo (o anche Recovery Plan) che è stato sottoposto alla Banca d’Italia previa 
approvazione da parte del Consiglio di Amministrazione della Capogruppo. In sintesi, tale piano disciplina 
i presidi, le procedure e i processi volti a garantire la continuità aziendale attraverso il rispristino della 
sostenibilità  economica  e  finanziaria  della  Banca  (o  del  Gruppo)  a  seguito  di  un  deterioramento 
significativo della stessa. 
 
Ai fini della predisposizione e l’aggiornamento del Piano di Risanamento di Gruppo, la Capogruppo ha 
definito le procedure organizzative in materia di piano di risanamento al fine di assicurare la coerenza con 
il modello di governance, il sistema dei controlli interni, nonché il risk management framework.  
 
La funzione di controllo dei rischi collabora alla definizione e all’attuazione del RAF e delle relative 
politiche di governo dei rischi, attraverso un adeguato processo di gestione dei rischi, nonché monitora 
costantemente l’adeguatezza patrimoniale ed il rischio effettivo assunto dal Gruppo e la sua coerenza con 
gli obiettivi di rischio nonché il rispetto dei limiti operativi assegnati alle strutture operative in relazione 
all’assunzione delle varie tipologie di rischio. 
                                                      
5 Con specifico riferimento ai rischi connessi ai temi non finanziari e che derivano dalle attività del Gruppo, dai suoi 
prodotti, servizi o rapporti commerciali si rimanda alla successiva Tabella n.12 riportata nel capitolo 2 “Stakeholder 
e Matrice di materialità”. Tali rischi sono raccordati rispetto alla complessiva mappatura dei rischi adottata dal 
Gruppo. 
 
 
Sparkasse                      50 
 