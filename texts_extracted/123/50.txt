 
tolleranza, i limiti di rischio, le politiche di governo dei rischi, i processi di riferimento necessari per definirli 
e attuarli. Il RAF permette di definire (ex ante) una efficace strategia aziendale di governo dei rischi ed è 
un presupposto per un processo di gestione efficiente degli stessi. La definizione della propensione al 
rischio  rappresenta,  inoltre,  un  utile  strumento  gestionale  che,  oltre  a  consentire  una  concreta 
applicazione delle disposizioni prudenziali, permette di: 
−  rafforzare la capacità di governare e gestire i rischi aziendali; 
−  supportare il processo strategico; 
−  agevolare lo sviluppo e la diffusione di una cultura del rischio integrata; 
−  sviluppare un sistema di monitoraggio e di comunicazione del profilo di rischio assunto, rapido ed 
efficace. 
 
Il Risk Appetite Framework è articolato nelle categorie “Adeguatezza Patrimoniale”, “Liquidità” e “Business 
Risks” al fine di ricomprendere tutti i profili di rischio rilevanti a cui si espone il Gruppo in base alla propria 
operatività e delinea il perimetro di rischio all’interno del quale è sviluppata la strategia, predisposta in 
sede di pianificazione, che a sua volta è declinata nelle politiche di gestione delle principali aree di 
business (politica di credito, commerciale, investimenti, funding, ecc.). 
 
Per il Gruppo, il radicamento di una solida cultura del rischio costituisce un prerequisito per lo sviluppo e 
l’attuazione di un efficace RAF. Al contempo, la stessa adozione del RAF genera un processo di 
rafforzamento della cultura aziendale sui rischi e della comprensione dei rischi, a tutti i livelli, in grado di 
guidare  ed  indirizzare  effettivamente  i  comportamenti  del  personale  (anche  sui  rischi  difficilmente 
quantificabili) e ciò rappresenta il fondamento per un’efficace gestione dei rischi. 
 
La definizione di un processo di gestione dei rischi in modo coerente alle scelte strategiche adottate, 
rappresenta un presupposto per l’effettivo perseguimento delle politiche di rischio assunte dai competenti 
Organi aziendali, in quanto consente di orientare l’operatività delle Funzioni risk taking. Il processo di 
gestione del rischio definito dal Gruppo è articolato nelle fasi di seguito illustrate: 
 
Figura 11 - Articolazione del processo di gestione del rischio 
 
 
 
Il processo di gestione dei rischi è definito in coerenza con il Risk Appetite Framework. In particolare, i 
criteri per la definizione, la calibrazione ed il monitoraggio degli obiettivi di rischio, dei limiti operativi e 
degli indicatori di rischio sono definiti nella regolamentazione interna (cfr. Regolamento RAF). 
Il complessivo framework per la gestione dei rischi è inoltre efficacemente integrato nel sistema aziendale 
sia attraverso la diffusione di un linguaggio comune nella gestione dei rischi a tutti i livelli del Gruppo 
nonché attraverso l’adozione di metodi e strumenti di rilevazione e valutazione tra di loro coerenti.  
In tale contesto rilevano gli ambiti relativi a: 
 
 
Sparkasse                      49 
 