 
7.  Catena di fornitura 
 
Il Gruppo considera i fornitori come stakeholder di primaria rilevanza con i quali intraprendere rapporti di 
collaborazione  e  di  dialogo  volti  allo  sviluppo  di  una  filiera  trasparente  e  coerente  con  i  principi 
dell’“operare in modo etico” dei quali il Gruppo si fa promotore.  
 
I fornitori rappresentano parte integrante della catena di creazione del valore e, in tale ottica, il Gruppo 
persegue azioni mirate volte alla razionalizzazione ed al contenimento dei costi garantendo, pur sempre, 
un’elevata qualità dei servizi e dei prodotti ricevuti. 
 
Alla luce del forte radicamento locale e del legame con il territorio, il Gruppo, ferme restando le valutazioni 
effettuate in sede di selezione dei fornitori circa il rapporto qualità/prezzo, affidabilità ed efficienza, 
predilige fornitori locali anche al fine di ridurre gli impatti ambientali dovuti agli spostamenti di merci e 
persone. 
 
Obiettivo primario del Gruppo è sviluppare e mantenere rapporti durevoli con i propri fornitori, improntati a 
correttezza, trasparenza, equità, onestà ed imparzialità.  
 
A tal fine, il Gruppo definisce e applica politiche e procedure efficaci per assicurare una gestione dei 
rapporti con i fornitori orientata al rispetto dei criteri e principi sopra menzionati e che consentono anche di 
tracciare informazioni sui processi di approvvigionamento.  
 
Inoltre, la Capogruppo ha formalizzato le predette procedure per la gestione dei rapporti con i fornitori 
nella  pertinente  regolamentazione  interna  sottoponendola  all’approvazione  del  Consiglio  di 
Amministrazione  nonché,  ad  aggiornamento  e  controllo  nel  rispetto  del  sistema  dei  controlli  interni 
adottato. 
 
Nel corso del 2018 si è proceduto ad una revisione sostanziale di detta regolamentazione al fine di 
definire e disciplinare i principi e le responsabilità sui processi di gestione dei Fornitori e di gestione degli 
acquisti di beni e servizi, con i seguenti obiettivi: 
 
-  Gestire le richieste di acquisto  
-  Certificare la conformità della spesa in coerenza con il bene/servizio ricevuto  
-  Monitorare le spese 
-  Ottimizzare il rapporto tra la Banca e l’insieme dei Fornitori della stessa 
-  Presidiare gli adempimenti relativi ai Fornitori 
-  Negoziare le spese nell’ottica di ridurre i costi a parità di servizio erogato 
-  Incrementare e misurare la qualità del servizio fornito 
-  Garantire oggettività, tracciabilità e trasparenza durante la fase di valutazione e di scelta dei 
Fornitori stessi. 
 
Tale nuovo regolamento verrà sottoposto all’approvazione del Consiglio di Amministrazione nei primi mesi 
del 2019. 
 
Il Servizio Acquisti collocato all’interno della Direzione Operations presidia l’efficacia, nonché il corretto 
funzionamento  del  processo  di  approvvigionamento  per  la  Capogruppo,  in  conformità  con  quanto 
disciplinato nel Regolamento “Processo degli acquisti di beni e servizi”. In particolare, sono stati attribuiti i 
ruoli e le responsabilità delle diverse unità organizzative deputate allo svolgimento delle attività del 
processo degli acquisti di beni e servizi, prevedendo una separazione di ruoli tra chi predispone e 
gestisce/controlla il budget di spesa, chi definisce i criteri per la scelta dei fornitori e chi conferisce 
l’incarico e gestisce il rapporto negoziale con il fornitore, chi dà riscontro della fornitura ricevuta, chi 
provvede ad autorizzare il pagamento ed infine chi effettua il pagamento del corrispettivo. 
 
La scelta dei fornitori, disciplinata attraverso procedure chiare, certe e non discriminatorie, avviene sulla 
base dei risultati rivenienti da specifici accertamenti volti a formulare un giudizio di affidabilità dei fornitori 
 
 
Sparkasse                      99 
 