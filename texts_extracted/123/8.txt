 
Inoltre, il Gruppo è consapevole che una gestione aziendale attenta e responsabile verso l’ambiente non 
solo porta ad un beneficio in termini di reputazione, ma contribuisce anche alla creazione di valore per gli 
stakeholder. 
 
L’ambiente  rappresenta  un  tema  ineludibile  per  il  Gruppo  nell’assunzione  di  un  ruolo  socialmente 
responsabile. A tal fine, per ciò che attiene agli impatti direttamente riconducibili all’esercizio delle proprie 
attività, negli ultimi anni il Gruppo si è impegnato a ridurre da un lato i consumi di energia e di carta, 
dall’altro a rendere più efficiente la gestione dei rifiuti e migliorare la mobilità aziendale. Nel 2018 il Gruppo 
ha realizzato una serie di interventi su tutti gli immobili strumentali (sedi centrali e filiali bancarie), 
finalizzati alla riqualificazione energetica degli edifici. Mantiene un ruolo fondamentale per il Gruppo la 
valorizzazione del capitale umano, in termini di investimento in programmi formativi, e di aggiornamento 
professionale. È stato dato un ulteriore importante impulso al welfare aziendale in favore dei collaboratori 
e delle loro famiglie.  
 
La Banca lavora con la gente e per la gente, sostiene l’economia locale ed è fiduciaria di aziende e 
famiglie. Obiettivo del Gruppo è quello di vivere l’impegno quotidiano a servizio degli stakeholder con uno 
spirito di elevata responsabilità. 
 
Le risorse generate nel territorio e raccolte sotto forma di risparmio tornano al territorio stesso come 
prestiti alle famiglie, mutui, finanziamenti alle imprese. Sparkasse rimane un'importante intermediario al 
servizio dell'economia del territorio nel quale opera, pronta ad affrontare il futuro. Nella speranza di aver 
operato al meglio, si rivolge un sentito ringraziamento a tutti coloro che hanno accompagnato e sostenuto 
con fiducia l’attività di tutto il Gruppo Cassa di Risparmio di Bolzano. 
 
Nella consapevolezza che i risultati conseguiti non sarebbero stati raggiunti senza l’impegno di tutti i 
dipendenti e collaboratori che operano nelle varie strutture delle Società del Gruppo, è proprio a loro che 
si rivolge il   ringraziamento più vivo, unito alla convinzione di poter continuare a operare in un ambiente 
coeso e motivato.  
 
Cordialmente, 
 
 
 
 
 
Gerhard Brandstätter                Carlo Costa 
Presidente                    Vicepresidente 
 
 
 
 
 
 
Sparkasse                      7 
 