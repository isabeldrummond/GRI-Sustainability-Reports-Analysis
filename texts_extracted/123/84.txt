 
6.3  Formazione e sviluppo professionale 
La crescita professionale è sempre al centro di temi “material” sia per i dipendenti sia per il Gruppo: 
grande attenzione viene riservata alla formazione continua e all’aggiornamento professionale attraverso lo 
sviluppo di iniziative che rafforzano le conoscenze tecniche e le competenze manageriali dei propri 
dipendenti. 
  
Le iniziative formative e di valorizzazione delle competenze delle risorse impiegate all’interno del Gruppo, 
sono  offerte  rispondendo  agli  obiettivi  di  responsabilità  sociale  che  il  Gruppo  stesso  si  è  posto 
nell’intraprendere il percorso di CSR. 
 
L’unità Academy (collocata all’interno dello Sviluppo del Personale/Servizio Personale) è preposta al 
coordinamento della formazione, assicurando il soddisfacimento dei fabbisogni formativi del personale 
attraverso  percorsi  di  addestramento,  apprendimento  e  specializzazione,  erogati  anche  con  co-
finanziamenti dell’ente “Fondo Banche Assicurazioni”. 
 
I percorsi formativi sono sviluppati dall’Academy coerentemente con le esigenze e le strategie aziendali, 
prevedendo il supporto delle funzioni competenti (specialistiche e di business), oltre che delle funzioni di 
controllo, e sono erogati attraverso le modalità «aula», «on line» oppure «blended».  
 
Nel corso del 2018 l’offerta formativa complessiva a disposizione di ogni dipendente ha compreso oltre 25 
materie tra corsi e programmi di formazione; in generale è stata data continuità alle iniziative formative 
svolte negli anni precedenti (come i “Piani individuali di sviluppo” definiti post assessment interno per ca 
350 partecipanti ed il “Progetto Talenti” mirato a 13 collaboratori selezionali), investendo  sulle risorse di 
Direzione e di Rete con una formazione orientata a promuovere la crescita professionale, le conoscenze e 
competenze individuali e la “partecipazione responsabile“ al successo dell‘azienda.  
L’offerta formativa è stata completata con le iniziative formative inerenti i temi di Formazione Obbligatoria 
(come direttiva GDPR, Trasparenza, MCD, ecc.), alla Formazione Neoassunti e a quella strettamente 
legata agli aggiornamenti fiscali, legali, normativi e tecnici/procedurali. 
 
In particolare, le aree tematiche su cui sono stati proposti percorsi formativi specifici sono state:    
 
-  area Credito - con l’obiettivo di fornire alle risorse di Rete le competenze necessarie per offrire 
servizi di finanziamento e di investimento, individuando correttamente i bisogni di finanziamento 
dei clienti privati/ imprese dopo aver correttamente valutato il loro profilo di rischio e fornendo un 
alto grado di professionalità; 
-  area Finanza – con l’obiettivo di fornire alle figure con responsabilità di portafoglio clienti le 
competenze  per  l’erogazione  dei  servizi  di  investimento;  in  particolare  si  è  previsto  di 
incrementare il ruolo consulenziale degli operatori, per minimizzare i rischi e massimizzare le 
opportunità, per collaboratori, clienti ed azionisti. Nello specifico i percorsi di formazione base 
MIFID II 60 ore ed aggiornamento MIFID II 30 ore sono stati sviluppati in ottemperanza agli 
orientamenti ESMA per far acquisire ai partecipanti (ca 330 collaboratori) le conoscenze e le 
competenze necessarie ai fini della consulenza alla clientela in materia di investimenti. A questi 
corsi sono stati affiancati i corsi di standing per European Financial Advisor dedicati ai colleghi 
certificati. 
I percorsi formazione base IVASS 60 ore ed aggiornamento IVASS 30 ore forniscono le relative 
certificazioni per rispondere agli obblighi IVASS in materia di formazione (Reg. IVASS n.40/2018) 
per ottenere l’abilitazione all’intermediazione assicurativa e consentono ai partecipanti (ca. 580) di 
essere sempre più pronti nel rispondere con professionalità alla clientela. A questi corsi è stata 
affiancata  formazione  altamente  specialistica  per  gli  Intermediari  sezione  A,  ai  fini  della 
preparazione all’esame IVASS per l’iscrizione al Registro Unico per gli Intermediari; 
-  area Comportamentale – con l’obiettivo di potenziare le aree di miglioramento comportamentale 
delle risorse che hanno partecipato al progetto di assessment nel corso del 2017 sono stati 
sviluppati  percorsi  ad  hoc  sull’ambito  manageriale  (persuasione,  influenzamento  credibilità, 
gestione dei collaboratori, ecc.), relazionale (gestione dell’emotività e dei conflitti), intellettivo 
 
 
Sparkasse                      83 
 