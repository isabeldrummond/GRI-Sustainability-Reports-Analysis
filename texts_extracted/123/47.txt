 
 
Nel rispetto delle disposizioni di vigilanza, la Capogruppo “Cassa di Risparmio di Bolzano”, ha definito per 
il Gruppo nel suo insieme e per le singole componenti del Gruppo un sistema organizzativo aziendale 
costituito da: 
-  variabili organizzative (struttura centrale/rete territoriale, figure professionali, deleghe); 
-  singoli processi necessari per assicurare la funzionalità delle predette variabili organizzative. 
 
Ogni processo è suddiviso in “fasi” e ciascuna fase in “sottofasi/attività” da porre in essere per lo 
svolgimento della fase stessa. Per ogni sottofase/attività sono quindi disciplinati i “criteri” da seguire 
(sintesi delle relative disposizioni) e le “attività” da porre in essere per la concreta applicazione dei criteri. 
 
Ciò consente di individuare, per ciascuna disposizione di legge e di vigilanza, vigente o di tempo in tempo 
emanata, le specifiche attività applicabili al Gruppo e alle sue componenti e di riferire tali attività ai 
pertinenti processi. Le complessive attività che il Gruppo e le sue componenti sono chiamati a svolgere 
per conseguire gli obiettivi aziendali, nel rispetto delle disposizioni di legge e di vigilanza e, quindi, in 
un’ottica di sana e prudente gestione, sono articolate nelle seguenti “aree”, che raggruppano insiemi di 
“processi”: Indirizzo e controllo; Gestione dei rischi ed adempimenti legislativi; Commerciale; Credito; 
Finanza; Supporto. 
 
Il sistema dei controlli interni riveste un ruolo centrale nell’organizzazione aziendale:  
 
-  rappresenta  un  elemento  fondamentale  di  conoscenza  per  gli  organi  aziendali  in  modo  da 
garantire piena consapevolezza della situazione ed efficace presidio dei rischi aziendali e delle 
loro interrelazioni; 
-  orienta i mutamenti delle linee strategiche e delle politiche aziendali e consente di adattare in 
modo coerente il contesto organizzativo; 
-  presidia la funzionalità dei sistemi gestionali e il rispetto degli istituti di vigilanza prudenziale; 
-  favorisce la diffusione di una corretta cultura dei rischi, della legalità e dei valori aziendali. 
 
Il sistema dei controlli interni predisposto dal Gruppo, in linea con le disposizioni di Banca d’Italia e 
Consob e coerente con le migliori pratiche nazionali e internazionali, è articolato in servizi e funzioni, 
organi e presidi organizzativi ed è costituito dai:  
−  controlli di linea (controlli di primo livello). Tali controlli vengono svolti dalle singole unità operative, di 
supporto e di controllo delle componenti del Gruppo, per verificare le attività dalle stesse effettuate nei 
processi di propria competenza rispetto alle attività previste per gli stessi processi dalla normativa 
interna;  
−  controlli sulla gestione dei rischi (controlli di secondo livello). Tali controlli vengono svolti dalla 
Funzione di controllo sulla gestione dei rischi delle Entità del Gruppo, per rilevare, misurare o valutare, 
mediante metodologie definite dalle stesse unità, i rischi dei singoli processi nonché il rispetto dei limiti 
degli stessi rischi fissati dagli organi competenti;  
−  controlli di conformità (controlli di secondo livello). Tali controlli vengono svolti dalla Funzione di 
controllo di conformità delle Entità del Gruppo, distinta da quella deputata all’attività di revisione 
interna, al fine di verificare sia la conformità normativa delle regole interne alle normative esterne sia la 
conformità operativa ossia che le attività svolte nei singoli processi siano conformi alle regole;  
−  controlli di antiriciclaggio (controlli di secondo livello), che devono nel continuo essere svolti dalla 
Funzione di Antiriciclaggio per verificare che le procedure aziendali siano coerenti con l’obiettivo di 
prevenire e contrastare la violazione di norme di etero-regolamentazione (leggi e norme regolamentari) 
e di autoregolamentazione in materia di riciclaggio e di finanziamento del terrorismo;  
−  attività di revisione interna (controlli di terzo livello). Tale attività viene svolta dalla Funzione di 
revisione interna delle Entità del Gruppo distinta da quella deputata ai controlli sulla gestione dei rischi, 
al fine di verificare l’adeguatezza e l’efficacia dei controlli di primo e di secondo livello e, quindi, del 
sistema dei controlli interni nel suo insieme;  
 
 
Sparkasse                      46 
 