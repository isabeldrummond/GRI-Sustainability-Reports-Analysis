IDENTITÀ E CONTESTO
Il ruolo di Puglia Sviluppo come gestore di strumenti finanziari
Uno strumento finanziario per combattere l’esclusione finanziaria 
Lo strumento Microprestito della Regione Puglia vuole essere una risposta alla criticità derivante dall’esclusione fi-
nanziaria di microimprese che non raggiungono livelli significativi di fatturato e di solidità patrimoniale per accedere 
ai canali di credito ordinari. L’obiettivo è garantire sostegno finanziario a soggetti in possesso di un progetto di inve-
stimento, ma normalmente considerati “non bancabili”, in quanto privi delle garanzie necessarie. Ulteriore obiettivo è 
quello di promuovere un nuovo modello di sviluppo socio-economico regionale ad alta intensità di capitale umano e 
basso impatto ambientale.
Negli ultimi anni, anche a seguito della crisi economico-finanziaria e della trasformazione degli scenari globali, le pro-
blematiche legate al mercato del credito si sono acutizzate, rendendo l’accesso al credito ancor più difficoltoso per i 
nuovi imprenditori e per le imprese minori, ed esacerbando per tal via il financing gap (ndr - differenza tra domanda ed 
offerta di credito). Per ben definire i cosiddetti “fallimenti di mercato” relativamente al settore del ‘credito’, va anche 
considerata la “domanda inespressa”, intesa come quella domanda di credito che a causa del clima di incertezza o di 
altri fattori specifici e congiunturali non viene espressa e formalizzata da parte dei potenziali richiedenti. Permango-
no differenze sostanziali nell’andamento del credito in relazione alla classe dimensionale delle imprese: a fronte di 
una crescita del credito erogato alle imprese con più di 20 addetti, si rileva una contrazione per le imprese di minore 
dimensione. Va anche considerato che le microimprese, a causa anche dell’elevato cost-to-serve bancario per i finan-
ziamenti di ammontare ridotto, registrano significative difficoltà nell’accesso al credito.
(si veda http://por.regione.puglia.it/valutazione-ex-ante-degli-strumenti-finanziari)
Uno strumento finanziario per le politiche attive del lavoro
Il Fondo Nuove Iniziative Di Impresa (NIDI), prevede il sostegno verso particolari categorie di soggetti in condi-
zione di svantaggio nell’accesso al mercato del lavoro. Con questo strumento di creazione d’impresa, la Regione 
sostiene l’autoimpiego e l’autoimprenditorialità per l’avvio di attività professionali, di servizi, dell’artigianato, 
del turismo e delle costruzioni. 
Lo strumento sostiene le scelte di autoimpiego ed autoimprenditorialità da parte delle donne, dei disoccupati, 
dei precari, di chi sta per perdere il posto di lavoro, dei giovani.
Nidi offre un aiuto per l’avvio di una nuova impresa con una sovvenzione e un prestito rimborsabile sulle spese 
per investimenti. È anche previsto un’ulteriore sovvenzione per le spese di gestione sostenute nei primi mesi di 
attività.
Lo strumento è stato innovato nel 2017 con l’introduzione di ulteriori semplificazioni procedurali, al fine di rece-
pire alcune istanze presentate dagli stakeholder. Nidi si inquadra in un’azione di sistema in materia di politiche 
giovanili assieme ad un’altra misura regionale denominata “PIN – Pugliesi Innovativi”. Altra importante innova-
zione dell’edizione NIDI del dicembre 2017 trova applicazione in tema di antimafia sociale. Per la prima volta in 
Italia, viene data la possibilità ai dipendenti delle imprese confiscate alla criminalità organizzata di non perdere 
il proprio posto di lavoro avendo a disposizione uno strumento agevolativo pubblico che consente di rilevare 
i beni dell’azienda per la quale lavoravano e di migliorare la stessa azienda. Viene anche data la possibilità di 
sostenere con le agevolazioni NIDI, la nascita di imprese sociali alle quali viene assegnata la gestione di beni 
immobili confiscati alla criminalità organizzata.
Tutti gli strumenti finanziari sono disciplinati da uno specifico accordo di finanziamento, sottoscritto tra la 
Regione Puglia e Puglia Sviluppo. 
Il sostegno di strumenti finanziari è basato su una valutazione ex ante in conformità con quanto previsto 
dall’Articolo 37, paragrafo 2, del Regolamento (UE) n. 1303 del 17 dicembre 2013 del Parlamento Europeo e del 
Consiglio (Common Provisions Regulation – CPR). Il primo documento di valutazione ex ante relativo alla pro-
grammazione degli strumenti finanziari nella forma dei prestiti è stato completato e trasmesso all’Autorità di 
Gestione del Programma Operativo FESR FSE Puglia 2014/2020 nel mese di dicembre 2016. Un secondo do-
cumento di valutazione ex ante relativo alla programmazione degli strumenti finanziari nella forma di garanzia 
è stato pubblicato nel mese di giugno 2017.
La valutazione ex ante fornisce evidenze sulle situazioni di “market failure” consentendo agli strumenti finan-
ziari di intervenire con risorse pubbliche solo nelle situazioni in cui i canali finanziari tradizionali non riescono 
a sostenere il sistema produttivo.
pugliasviluppo · Bilancio di sostenibilità 2017 12