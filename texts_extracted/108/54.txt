IL CONTRIBUTO DI PUGLIA SVILUPPO AGLI OBIETTIVI DELLO SVILUPPO SOSTENIBILE
Sviluppo e competitività delle PMI
I risultati più significativi maturati nell’anno 2017 con riferimento alle imprese manifatturiere, artigiane, del 
commercio e dei servizi in rapporto ai dati 2016 raccontano quanto segue:
1.  Maggior numero di istanze presentate e, conseguentemente, di imprese agevolate (+ 40%) con un significa-
tivo incremento sul totale delle agevolazioni concesse (+47%) e sulla nuova occupazione prevista (+63%). 
Questo risultato è da ascriversi all’azione sinergica operata attraverso lo stimolo costante nei confronti 
della domanda potenziale realizzato con il contributo attivo degli stakeholders e in particolare del sistema 
bancario, delle associazioni imprenditoriali e con la continua interlocuzione con il mondo delle professioni. 
2. La classificazione delle imprese beneficiarie per dimensione si conferma pressoché inalterata rispetto al 
dato 2016, con il 72% di imprese beneficiarie che assorbono il 45% delle agevolazioni (in leggera flessione 
rispetto al dato 2016 quando le microimprese agevolate in percentuale pari al 72% del totale assorbivano il 
50% delle agevolazioni).
L’analisi della distribuzione delle agevolazioni per dimensione
di impresa conferma il ruolo importante ricoperto
dalle microimprese anche nell’accesso alle agevolazioni
  Incremento sensibile invece è quello registrato in termini di distribuzione delle agevolazioni per le medie 
imprese che passano dal 18% del 2016 al 23% del 2017 (+ 5% circa). La quota delle agevolazioni per le pic-
cole imprese si conferma stabile al 32%. Queste rilevazioni poste in relazione con le evidenze registrate in 
ordine all’incremento delle domande presentate rispetto al 2016 segnalano, ad ogni buon conto, che il Titolo 
II è considerato dal sistema delle micro e piccole imprese pugliesi la prima scelta assoluta nel panorama 
degli strumenti agevolativi. 
3. Maggiore partecipazione delle imprese commerciali sia in termini di istanze presentate che di imprese be-
neficiarie (+6% rispetto al dato del 2016) e contrazione delle istanze e del numero di imprese beneficiarie 
appartenenti al settore dell’artigianato (-6%).
4. Incremento della partecipazione alla distribuzione delle agevolazioni del sistema imprenditoriale della 
provincia di Foggia (che passa dall’8% al 10,5%), contestuale riduzione della partecipazione del sistema 
imprenditoriale della provincia di Bari (dal 52% al 48%) e leggero incremento del sistema di imprese della 
provincia di Lecce (dal 16% al 18%).
5. Incremento significativo delle imprese ammesse con finanziamento assistito da garanzie prestate da Con-
fidi (+62% rispetto al 2016) con un incremento conseguente dell’importo totale delle garanzie prestate da 
Confidi (+140% rispetto al 2016) e del rapporto tra finanziamenti garantiti da Confidi e finanziamenti eroga-
ti dal sistema bancario (+8% rispetto al 2016). 
pugliasviluppo · Bilancio di sostenibilità 2017 54