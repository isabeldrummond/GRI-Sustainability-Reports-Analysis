IL CONTRIBUTO DI PUGLIA SVILUPPO AGLI OBIETTIVI DELLO SVILUPPO SOSTENIBILE
Strumenti di ingegneria finanziaria
Sempre nell’ambito della Funzione “Strumenti di ingegneria finanziaria”, viene assicurata la gestione finanzia-
ria dei seguenti strumenti:
-  Fondo Nidi
-  Fondo Microprestito
-  Fondo Tecnonidi
-  Fondo Efficientamento energetico
Tranched Cover - Risk Sharing Loan - Fondo di Controgaranzia. Il Tranched Cover è rivolto a Microimprese, pic-
cole e medie imprese operanti nel territorio della regione Puglia che possono richiedere finanziamenti a me-
dio/lungo termine alle banche aggiudicatarie fruendo della Garanzia di portafoglio attivata a valere sul Fondo.
Lo strumento favorisce l’accesso al credito e l’erogazione di nuova finanza a condizioni migliorative rispetto al 
mercato.
Il fondo si pone come obiettivo principale il perseguimento
delle finalità individuate dall’Unione Europea
in tema di “accesso aumentato al finanziamento”. 
Il Fondo garantisce il rischio di prime perdite (classe junior) su classi segmentate di portafogli creditizi, costi-
tuiti da finanziamenti in favore di PMI. I benefici per le PMI dell’operazione sono un aumento delle disponibilità 
di credito e la riduzione del costo del finanziamento.
Per il soggetto finanziatore, invece, un minore assorbimento patrimoniale e una maggiore efficienza dei rischi 
assunti attraverso forme innovative di protezione del credito consentono di liberare ulteriori risorse finanzia-
rie per il territorio.
Il Risk Sharing Loan è rivolto a microimprese e piccole imprese operanti nel territorio della regione Puglia che 
possono ottenere un prestito con condivisione del rischio. Lo strumento favorisce l’accesso al credito e l’ero-
gazione di nuova finanza a condizioni migliorative rispetto al mercato. I benefici dell’operazione per le piccole 
imprese sono in sintesi un aumento delle disponibilità di credito e l’abbattimento del pricing dei finanziamenti. 
Per il soggetto finanziatore, l’attenuazione del rischio di credito e l’efficientamento dei rischi assunti attraverso 
forme innovative di protezione del credito consentono di liberare ulteriori risorse finanziarie per il territorio.
Il Fondo di Controgaranzia può essere attivato da Confidi e dalle Banche per operazioni di garanzia effettuate 
dai soggetti richiedenti a favore di Piccole e Medie Imprese e Consorzi di Imprese operanti nel territorio della 
regione Puglia. Sono ammissibili alla controgaranzia le operazioni di garanzia effettuate su:
a) Finanziamenti a medio lungo termine per investimenti iniziali. Per i soggetti beneficiari finali operanti nel 
settore manifatturiero, in presenza di tale tipologia, i finanziamenti possono riguardare, al massimo per il 
20%, spese per la formazione di scorte, materie prime e prodotti finiti;
b) Finanziamenti a medio lungo termine per il consolidamento delle passività a breve;
c) Finanziamenti a medio lungo termine per attività di innovazione (sviluppo tecnologico e acquisizione di li-
cenze).
pugliasviluppo · Bilancio di sostenibilità 2017 65