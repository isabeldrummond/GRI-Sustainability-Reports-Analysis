LA SOSTENIBILITÀ ALL’INTERNO DELL’ORGANIZZAZIONE
Equilibrio “vita privata-vita lavorativa” e pari opportunità
Per quanto riguarda il part-time orizzontale, usufruiscono di tale forma di flessibilità quattro lavoratrici e un 
lavoratore, dette risorse sono assunte con contratto a tempo indeterminato. Per due risorse (un uomo e una 
donna) tale modalità lavorativa è prevista nel relativo contratto di assunzione; per una risorsa il contratto, ini-
zialmente previsto come full time, è stato modificato in data successiva all’assunzione. Le ulteriori risorse 
ne fruiscono sulla base di specifico accordo azienda/lavoratrice che prevede una scadenza del part time e la 
possibilità di rinnovo. Con riferimento alle dipendenti che si avvalgono della possibilità di operare fruendo del 
“telelavoro verticale”, tre lavoratrici fruiscono anche della forma sopra denominata come “orario compattato”.
Relativamente allo stipendio base d’ingresso per ogni livello d’inquadramento professionale, la remunerazio-
ne degli uomini e delle donne evidenzia un sostanziale equilibrio. Lo stipendio base d’ingresso è in linea con 
quanto previsto dalla normativa contrattuale vigente. Anche il raffronto tra gli stipendi delle donne e degli 
uomini evidenzia una sostanziale coincidenza di valori. 
Rapporto remunerazione media femminile su remunerazione media maschile al 31 dicembre 2017
Anche con riferimento al principio della parità di genere, i dati sopra esposti appaiono in netta controtendenza 
rispetto ai dati macro rinvenibili, ad esempio, dal rapporto ONU35.
Con riferimento alle valutazioni delle performance dei dipendenti, l’art. 51 del CCNL ABI, applicato ad impiegati 
e quadri della Società, prevede un sistema incentivante e le relative modalità di attuazione. Sulla base di quan-
to sopra, il 100% dei dipendenti (quadri direttivi e impiegati) di Puglia Sviluppo riceve annualmente valutazioni 
della performance.
Nel corso del giugno 2017, Puglia Sviluppo36 ha rinnovato le coperture assicurative integrative in grado di of-
frire a dipendenti e dirigenti (e, ove previsto, ai rispettivi nuclei familiari), previa sottoscrizione diretta della 
Società o tramite Cassa Prevint, polizze quali: la polizza sanitaria integrativa - per il rimborso spese sanitarie 
e/o utilizzo di strutture convenzionate, la Long Terme Care - per il sostegno finanziario in caso di perdita di 
autosufficienza, e la polizza vita in caso di morte.
35 Anuradha Seth, consigliera economica del Programma di Sviluppo delle Nazioni Unite: “Non esiste un solo paese, né un solo settore in cui le donne abbiano gli stessi 
stipendi degli uomini. Il divario salariale non ha una o due cause, ma è dovuto all’accumulo di numerosi fattori che includono la sottovalutazione del lavoro delle donne, 
la mancata remunerazione del lavoro domestico, la minore partecipazione al mercato del lavoro, il livello di qualifiche assunte e la discriminazione. Pertanto, le donne 
guadagnano meno in generale perché lavorano meno ore retribuite, operano in settori a basso reddito o sono meno rappresentate nei livelli più alti delle aziende. Ma 
anche, semplicemente, perché ricevono in media salari più bassi rispetto ai loro colleghi maschi per fare esattamente lo stesso lavoro”.
36 In attuazione dell’Accordo di Migrazione del 06/12/2013.
pugliasviluppo · Bilancio di sostenibilità 2017 40