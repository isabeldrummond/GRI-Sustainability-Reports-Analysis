IDENTITÀ E CONTESTO
Il ruolo di Puglia Sviluppo come gestore di strumenti finanziari
Il Fondo Efficientamento energetico per le PMI 
L’avviso, operativo da Settembre 2017, è stato concepito in coerenza con una politica di coesione che concorre in ma-
niera significativa al raggiungimento di obiettivi Europa 2020 per la transizione verso un’economia a basse emissioni 
di carbonio dando priorità ad interventi che massimizzino gli importi in termini di riduzione dei consumi. Tale politica 
viene attuata anche per il tramite della Strategia Energetica Nazionale (SEN) che, alla luce del divario di competitività 
del sistema produttivo italiano rispetto ai diretti concorrenti, fissa obiettivi, in tema di efficientamento energetico 
e sviluppo delle energie rinnovabili, più ambiziosi di quelli fissati a livello europeo al 2020. L’accordo di partenariato 
2014 – 2020 – Italia (adottato dalla Commissione UE in data 29 ottobre 2014) nell’ambito dell’obiettivo tematico 4 
(“Energia sostenibile e qualità della vita”), assegna un ruolo significativo alle misure volte alla “riduzione dei consumi 
energetici e delle emissioni nelle imprese e integrazioni di fonti rinnovabili”.
Quanto sopra rappresenta il quadro strategico di riferimento dell’Avviso Efficientamento Energetico per le PMI. 
Le basi giuridiche delle agevolazioni concedibili alle imprese sono, invece, previste dal Titolo VI - “Aiuti per la tutela 
dell’ambiente” del Regolamento generale dei regimi di aiuto in esenzione n. 17 del 30 settembre 2014 e s.m. e i. (per 
quanto riguarda le agevolazioni nella forma di contributo in conto impianti sugli investimenti), e dall’art. 12 comma 2 
del Regolamento regionale per la concessione di aiuti di importanza minore (de minimis) alle PMI n. 15 del 04 agosto 
2014 (per quanto riguarda le agevolazioni in forma di mutuo, nella forma del prestito con condivisione del rischio - risk 
sharing loan). 
Tali agevolazioni sono rese con una formula che consente di garantire alle imprese beneficiarie non solo una copertura 
pubblica complessivamente pari al 70% dell’intervento previsto, ma favorisce anche l’accesso al credito bancario per 
il 30% restante al fine di garantire le risorse finanziarie per il 100% del singolo progetto ammissibile. 
I progetti di investimento ammissibili devono prevedere di conseguire un risparmio di energia pari ad almeno il 10% 
dell’unità locale oggetto di investimento. Sono ammissibili interventi di: efficienza energetica; cogenerazione ad alto 
rendimento; produzione di energia da fonti rinnovabili.
pugliasviluppo · Bilancio di sostenibilità 2017 13