LA SOSTENIBILITÀ PER PUGLIA SVILUPPO
Rapporti con le istituzioni ed altre organizzazioni
Puglia sviluppo è parte di ANFIR (Associazione Nazionale Finanziarie Regionali), associazione senza scopo di 
lucro cui aderiscono 19 società finanziarie regionali, che persegue le finalità di garantire alle Finanziarie Re-
gionali stabilità del quadro normativo di riferimento e certezza operativa, anche mediante elaborazione di di-
scipline finalizzate a  rafforzare il ruolo di strumenti qualificati a supporto delle Regioni nell’attuazione delle 
policy pubbliche per lo sviluppo del territorio, nel rispetto delle specificità e delle autonomie regionali.
Puglia Sviluppo è membro EBN (European Business Network) una rete formata da circa 150 Business Innova-
tion Centre (BIC) di qualità certificata (centri di attività e innovazione) e da 70 altre organizzazioni che sosten-
gono lo sviluppo e la crescita di imprenditori innovativi, start-up e PMI. La partecipazione della società alla 
rete EBN attesta il suo ruolo di Centro di innovazione integrato nel contesto europeo. 
Nell’ambito delle attività istituzionali, Puglia Sviluppo collabora con i Comuni pugliesi, che ne fanno richiesta, al 
fine di attuare azioni di promozione/diffusione degli strumenti agevolativi regionali e di animazione territoriale. 
Le attività sono svolte, quando richiesto, in collaborazione con le altre strutture regionali come ARTI ed IPRES.
Per le attività di sostegno all’Internazionalizzazione, Puglia Sviluppo opera in stretta sinergia con i soggetti na-
zionali che si occupano di accompagnare e far crescere le imprese italiane sui mercati esteri. A tale proposito 
è stato sottoscritto un accordo di collaborazione tra Regione Puglia (Sezione Internazionalizzazione), Sace e 
Simest, le società del Gruppo Cassa Depositi e Prestiti specializzate in prodotti e servizi assicurativo-finan-
ziari a sostegno della crescita estera delle imprese.
Nel maggio 2017, Puglia Sviluppo, a mezzo del proprio Servizio Informazione e Reti Territoriali, ha aderito al 
partenariato di riferimento per il progetto “INNOV-ART – Innovare nell’ambiente, nella Ricerca, nella Tecnolo-
gia”. Il progetto si colloca nel più ampio contesto del Piano di investimenti per l’Europa, iniziativa attivata nel 
2014 dalla Commissione europea presieduta da Juncker, con il sostegno della Banca europea per gli investi-
menti (BEI) e del Fondo europeo per gli investimenti (FEI). Il piano,22 ha previsto, nel 2017, una campagna di in-
formazione europea. Nell’ambito di tale campagna è stato ideato il progetto INNOV-ART che a livello regionale 
pugliese è stato affidato al Dipartimento di Scienze Politiche dell’Università degli Studi di Bari “Aldo Moro” e 
che ha avuto ad oggetto tematiche specifiche dell’economia sostenibile e dell’economia circolare quali l’am-
biente, l’energia, l’innovazione.
Il 2017 è stato anche caratterizzato dal dispiegarsi degli effetti della Convenzione sottoscritta con il Diparti-
mento di Scienze Economiche e Metodi Matematici dell’Università degli Studi di Bari “Aldo Moro”. L’accordo 
con UNIBA ha avuto ad oggetto tutta l’attività riconducibile alla “Valutazione ex ante”, ai sensi del Regolamento 
(UE) n. 1303/2013, art. 37, paragrafo 2, finalizzata all’introduzione di strumenti di ingegneria finanziaria nella 
programmazione 2014/2020. In tale contesto si inseriscono, in particolar modo il supporto specialistico pre-
stato da UNIBA per la definizione del modello econometrico utile per effettuare l’analisi del fabbisogno finan-
ziario nell’ambito della valutazione ex ante e l’elaborazione dell’analisi di contesto nell’ambito delle valutazioni 
ex ante a valere sugli strumenti finanziari nella forma dei prestiti, delle garanzie e dell’equity.
22 Azioni del Piano Juncker: costituzione del Fondo europeo per gli investimenti strategici (FEIS), istituito e cofinanziato dal gruppo BEI; l’attivazione di sinergie tra 
il FEIS ed i Fondi strutturali e di investimento europei (fondi SIE); la realizzazione del polo europeo di consulenza sugli investimenti (PECI), iniziativa congiunta della 
Commissione e della BEI, che offre un servizio di consulenza e assistenza tecnica; l’attivazione del portale dei progetti di investimento europei (PPIE), piattaforma 
che riunisce i promotori europei di progetti e gli investitori dell’UE e di paesi terzi; una serie di iniziative volte a favorire gli investimenti e facilitare il finanziamento 
dell’economia.
pugliasviluppo · Bilancio di sostenibilità 2017 22