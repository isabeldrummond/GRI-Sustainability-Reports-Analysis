La sostenibilità all’interno
dell’organizzazione
Governance e struttura organizzativa
Il 2017 è stato caratterizzato da un significativo cambiamento della governance aziendale. 
La Giunta Regionale, con deliberazione del 27/06/2017, ha ritenuto di modificare la governance della Società 
optando per un organo amministrativo di natura collegiale in luogo di quello monocratico29, in coerenza con 
l’art. 20 dello Statuto di Puglia Sviluppo S.p.A. La scelta dell’organo collegiale (Consiglio di Amministrazione) è 
stata adottata salvaguardando i principi di efficienza e trasparenza della gestione, in attuazione del conteni-
mento dei costi per la PA e le sue partecipate.
L’Assemblea del 04/07/2017 ha nominato i tre membri del Consiglio di Amministrazione nelle persone dell’avv. 
Grazia D’Alonzo, della dott.ssa Antonella Vincenti e del dott. Saverio Tammacco.
Composizione del Consiglio di Amministrazione per genere al 31 dicembre
Composizione del Consiglio di Amministrazione per fascia d’età al 31 dicembre
La durata del mandato conferito è relativa agli esercizi 2017/2018/2019 e, quindi, si esaurirà con l’approvazione 
del bilancio d’esercizio 2019. Con deliberazione del CdA del 19/10/2017, è stata attribuita la carica di Vice Pre-
sidente alla dott.ssa Vincenti. Anche tale nomina è stata adottata nel rispetto del D. Lgs. 175/2016 e dell’art. 
20 dello Statuto di Puglia Sviluppo S.p.A. (carica attribuita quale sostituto del Presidente in caso di assenza o 
impedimento, senza riconoscimento di compensi aggiuntivi).
Con Determinazione del Presidente del CdA n. 18/2017 dell’11/12/2017, sono stati nominati il Responsabile della 
transizione alla modalità operativa digitale e il Difensore Civico per il digitale di Puglia Sviluppo S.p.A., ai sensi 
dell’art. 17 del D. Lgs. 82/2005 e s.m.i. del Codice dell’Amministrazione Digitale, e in attuazione della Circolare 
18 aprile 2017 n. 2/2017 dell’Agenzia per l’Italia Digitale. 
Successivamente, il 22/12/2017, sono state predisposte e approvate le Misure Minime di Sicurezza del Siste-
ma interno digitalizzato. Nel breve termine, tale Sistema potrà supportare anche le attività di anticorruzione. 
29  La Disposizione Organizzativa n. 2/2017 ha implementato la variazione della composizione dell’Organo amministrativo.
pugliasviluppo · Bilancio di sostenibilità 2017 31