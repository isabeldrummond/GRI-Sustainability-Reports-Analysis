Identità e contesto
Puglia Sviluppo è una Società per azioni a capitale interamente sottoscritto dalla Regione Puglia, sottoposta a 
direzione e controllo della stessa. 
Puglia Sviluppo è la società finanziaria regionale ed opera in qualità di organismo intermedio della Regione 
Puglia per la gestione degli aiuti agli investimenti e all’innovazione delle imprese e in qualità di gestore de-
gli strumenti finanziari per favorire l’accesso al credito e alla finanza innovativa. Nel ciclo di programmazione 
2014/2020 la Regione Puglia mette a disposizione delle iniziative di investimento delle imprese due miliardi di 
euro e strumenti finanziari per circa 227 milioni di Euro. Oltre agli strumenti di agevolazione per le imprese e 
agli strumenti finanziari, Puglia Sviluppo, offre un supporto tecnico altamente specializzato per favorire i pro-
cessi di internazionalizzazione delle imprese e per l’attrazione degli investimenti in Puglia.  La società, infine, fa 
parte della rete europea EBN Innovation Network e mette a disposizione di start up e imprese innovative due 
incubatori nelle sedi di Modugno (BA) e Casarano (LE). 
Nel 2017 ogni euro di risorse pubbliche
gestite da Puglia Sviluppo ha generato un effetto leva
capace di attivare 2,83 euro di investimenti privati. 
Il contesto operativo 
Gli investimenti già realizzati nel corso della programmazione 2007/2013 e nei primi 2 anni di programmazione 
2014/2020 hanno consentito di avviare un processo di trasformazione delle condizioni sociali ed economiche 
della regione che, sebbene ancora inclusa tra quelle meno sviluppate, si distingue positivamente per capacità 
e dinamismo imprenditoriale, per i servizi alle persone e alle comunità, per la ricettività turistica, per dotazione 
di infrastrutture per la connettività interna ed esterna e per l’innovazione tecnologica1.
La Banca d’Italia ha condotto un’analisi2 sull’andamento delle imprese industriali finalizzata a individuare le 
aree e i settori caratterizzati da maggiore o minore vitalità dell’industria manifatturiera della Puglia e alla loro 
capacità di adattarsi ai cambiamenti indotti dallo sviluppo tecnologico e dai processi di globalizzazione. A tal 
fine, il territorio della regione è stato disaggregato a livello di provincia e, all’interno di ciascuna provincia, in 
comparti produttivi facendo emergere dei gruppi geo-settoriali. A ciascun gruppo è stato poi assegnato un 
grado di vitalità “diffuso”, “intermedio”, oppure “debole o assente”, in base ad alcuni indicatori di bilancio rap-
presentativi delle performance in termini di fatturato, esportazioni e valore aggiunto nel periodo 2007-2014.
1 La digitalizzazione sarà un fattore abilitante anche per la transizione verso il modello di economia circolare. La connessione dei prodotti e delle fabbriche, della 
catena del valore e degli utenti consentirà di progettare il ciclo di fabbricazione del prodotto assieme a quello del suo utilizzo e del suo riutilizzo in una logica di soste-
nibilità ambientale ed economica. A livello aziendale, sarà possibile ottimizzare il consumo di risorse, ridurre gli sprechi energetici e gli scarti generati nel processo di 
produzione, la gestione del magazzino sarà resa più efficiente collegando richieste provenienti dalla produzione e approvvigionamento. L’impatto si estende oltre la 
dimensione aziendale. Riguarderà l’intero sistema produttivo, andando ad abilitare la progettazione e la gestione di filiere integrate di produzione e de-produzione, 
rendendo possibile anche la simbiosi industriale. (“VERSO UN MODELLO DI ECONOMIA CIRCOLARE PER L’ITALIA” - Ministero dell’Ambiente e della Tutela del Terri-
torio e del Mare in collaborazione con il Ministero dello Sviluppo Economico – Luglio 2017).
2 Bollettino Regionale, nov. 2016, Banca d’Italia; Nota banca d’Italia “Economie Regionali – L’economia della Puglia 2016” – giugno 2016
pugliasviluppo · Bilancio di sostenibilità 2017 6