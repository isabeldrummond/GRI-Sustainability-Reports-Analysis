LA SOSTENIBILITÀ PER PUGLIA SVILUPPO
L’attenzione nei confronti della sostenibilità: sguardo al panorama nazionale ed a quello regionale
verso la certificazione iniziale di un soggetto terzo indipendente e il rinnovo, almeno annuale, dell’informativa 
riguardante l’utilizzo stesso dei proventi. Borsa Italiana è inoltre consapevole dell’importanza delle obbliga-
zioni cosiddette ‘climate-aligned’ ossia emesse da aziende la cui attività rientra nei settori che sostengono la 
transizione a una economia a basso impatto ambientale. Questi strumenti pur non rientrando nell’elenco degli 
strumenti obbligazionari “green” e/o “social” sono tuttavia desumibili dal settore di appartenenza della società 
emittente ExtraMOT PRO”. 
La stessa Commissione Europea ha enfatizzato le potenzialità e il funzionamento del mercato dei Green Bond, 
presentando un pacchetto di misure intitolato “Energia pulita per tutti gli europei”, secondo il quale dal 2021 
sarà necessario un supplemento di 177 miliardi di euro all’anno per raggiungere gli obiettivi individuati per il 
2030 su clima ed energia per i quali questi nuovi meccanismi di finanziamento e di investimento potrebbero 
giocare un ruolo essenziale.”13  
Il 20 aprile 2017, presso la sede del Consiglio Nazionale delle Ricerche, è stata presentata pubblicamente la 
Strategia Nazionale14 sulla Bioeconomia,15 finalizzata alla convergenza delle azioni intraprese dalle diverse 
amministrazioni centrali e territoriali, nonché alla partecipazione attiva del Paese alla revisione della Strate-
gia Europea, e mira ad offrire un quadro delle opportunità, degli strumenti attuativi e delle risposte che una 
bioeconomia fortemente radicata nei territori può offrire alle sfide economiche, ambientali e sociali nazionali 
in linea con quanto già in atto in altri Paesi dell’Unione.
Il 12 giugno 2017 (Bologna) è stato condiviso il Comunicato G7, durante la Presidenza Italiana, con in allegato il 
Piano di Lavoro Quinquennale (2017-2022) per l’Uso Efficiente e Sostenibile delle Risorse del G7. Il documento 
rappresenta un piano di lavoro per sviluppare azioni comuni in tema di efficienza delle risorse ed economia cir-
colare. Il Piano individua le Aree prioritarie individuate per le azioni comuni a livello G7: indicatori di efficienza 
delle risorse, efficienza delle risorse e cambiamenti climatici, gestione sostenibile dei materiali a livello inter-
nazionale, analisi economica dell’efficienza delle risorse, coinvolgimento dei cittadini e sensibilizzazione del 
pubblico, spreco di cibo, plastica, appalti pubblici verdi, criteri per l’estensione della durata di vita dei prodotti, 
digitalizzazione della produzione.
Nel Luglio 2017 il Ministero dell’Ambiente e della Tutela del Territorio e del Mare in collaborazione con il Mini-
stero dello Sviluppo Economico ha pubblicato il Documento di inquadramento e di posizionamento strategi-
co “VERSO UN MODELLO DI ECONOMIA CIRCOLARE PER L’ITALIA”16, in continuità con gli impegni adottati 
nell’ambito dell’Accordo di Parigi sui cambiamenti climatici, dell’Agenda 2030 delle Nazioni Unite sullo sviluppo 
sostenibile, in sede G7 e nell’Unione Europea. Il documento vuole rappresentare stimolo per “l’avvio ad una 
nuova politica industriale finalizzata alla sostenibilità e all’innovazione in grado di incrementare la competiti-
vità del prodotto e della manifattura italiana, e che ci costringa anche a ripensare il modo di consumare e fare 
impresa”. L’obiettivo sta nell’affermazione di un modello di sviluppo economico che abbia come obiettivo non 
solo redditività e profitto, ma anche progresso sociale e salvaguardia dell’ambiente. Il tema è caratterizzato 
da una doppia dimensione. A monte (upstream), si tratta di gestire le risorse in modo più efficiente, ovvero 
aumentandone la produttività nei processi di produzione e consumo, riducendo gli sprechi, mantenendo il più 
possibile il valore dei prodotti e dei materiali. A valle (downstream), occorre evitare che tutto ciò che ancora 
intrinsecamente possiede una qualche utilità non venga smaltito in discarica in forme peraltro non sempre 
legali, ma sia recuperato e reintrodotto nel sistema economico. Questi due aspetti costituiscono l’essenza 
dell’economia circolare, che mira attraverso l’innovazione tecnologica e una migliore gestione, punta a rendere 
le attività economiche più efficienti e meno impattanti per l’ambiente.17
13 https://www.borsaitaliana.it/obbligazioni/greenbonds/socialbonds.htm
14 Elaborata sulla base del lavoro svolto dai gruppi Agrifood e Biobased Economy nell’ambito della Strategia Nazionale di Specializzazione Intelligente, e finalizzata 
grazie al lavoro congiunto di Ministero dello Sviluppo Economico, Ministero delle Politiche Agricole Alimentari e Forestali, Ministero dell’Istruzione, dell’Università 
e della Ricerca, Ministero dell’Ambiente e della Tutela del Territorio e del Mare e di attori nazionali, quali l’Agenzia per la Coesione Territoriale, la Conferenza delle 
Regioni e i Cluster Tecnologici Nazionali SPRING e AgriFood.
15 La bioeconomia è un sistema socio-economico che comprende e interconnette quelle attività economiche che utilizzano bio-risorse rinnovabili del suolo e del mare 
per produrre cibo, materiali ed energia.
16 www.minambiente.it e www.sviluppoeconomico.gov.it
17 http://consultazione-economiacircolare.minambiente.it/
pugliasviluppo · Bilancio di sostenibilità 2017 19