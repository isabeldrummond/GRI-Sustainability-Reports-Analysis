IDENTITÀ E CONTESTO
Le politiche regionali di coesione: la programmazione unitaria 2014-2010
Il concetto di Smart Specialization Strategy (SSS) è stato elaborato a livello europeo e indica strategie d’in-
novazione - flessibili e dinamiche - concepite a livello regionale, ma valutate e messe a sistema a livello na-
zionale con l’obiettivo di evitare la frammentazione degli interventi e mettere a sistema le politiche di ricerca 
e innovazione, nonché di sviluppare strategie d’innovazione regionali che valorizzino gli ambiti produttivi di 
eccellenza tenendo conto del posizionamento strategico territoriale e delle prospettive di sviluppo in un qua-
dro economico globale. Il ciclo di programmazione 2014-2020 della Politica di Coesione prevede, come pre-
condizione per l’utilizzo delle risorse comunitarie, che le autorità nazionali e regionali definiscano strategie di 
ricerca e innovazione per la “specializzazione intelligente”, al fine di favorire un utilizzo più efficiente dei fondi 
strutturali e un incremento delle sinergie tra le politiche comunitarie, nazionali e regionali. La Regione Puglia, 
attraverso la SmartPuglia2020 e l’Agenda Digitale Puglia 2020, ha definito la propria Strategia di Specializ-
zazione Intelligente che prevede il potenziamento dell’utilizzo delle nuove tecnologie oltre che un loro uso in 
chiave intelligente, inclusiva e sostenibile nelle tre seguenti aree di innovazione prioritaria : manifattura soste-
nibile (fabbrica intelligente, aerospazio, meccatronica); salute dell’uomo e dell’ambiente (green e blu economy, 
agroalimentare, edilizia sostenibile, beni culturali e turismo); comunità digitali, creative e inclusive (industria 
culturale e creativa, servizi, social innovation, design, innovazione non R&D). La Smart Specialisation Strategy 
si propone di valorizzare le eccellenze attuali e accompagnare tutte le specializzazioni produttive presenti e 
future nel sistema Puglia verso logiche di eccellenza, sviluppando un modello di sviluppo economico che po-
tenzi l’utilizzo delle nuove tecnologie e un loro uso in chiave intelligente. 
Nell’ambito della Programmazione Unitaria 2014-2020, gli Assi prioritari su cui è impegnata Puglia Sviluppo 
sono l’Asse I (Ricerca, sviluppo tecnologico e innovazione), l’Asse III (Competitività delle piccole e medie impre-
se) e l’Asse IV (Energia sostenibile e qualità della vita) limitatamente all’Azione 4.2 (Interventi per l’efficienta-
mento energetico delle imprese).
pugliasviluppo · Bilancio di sostenibilità 2017 9