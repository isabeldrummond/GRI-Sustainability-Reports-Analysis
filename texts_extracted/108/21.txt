LA SOSTENIBILITÀ PER PUGLIA SVILUPPO
L’attenzione nei confronti della sostenibilità: sguardo al panorama nazionale ed a quello regionale
Altre due leggi regionali sono da considerare quali strumenti innovativi della governance partecipata della 
Regione Puglia: La Legge Regionale n. 28/2017 “Legge sulla partecipazione” e la Legge Regionale n. 30/2017 
“Disciplina dell’attività di lobbying presso i decisori pubblici”.
Con la prima, la Regione sancisce la partecipazione attiva alle politiche regionali da parte di tutti i cittadini resi-
denti nel territorio regionale sia in forma singola che associata. Oggetto dei processi partecipativi sono le pro-
cedure e i procedimenti tesi alla elaborazione di atti normativi regionali (leggi e regolamenti), nonché alla ela-
borazione di atti di programmazione, di pianificazione e di progettazione regionali o di Enti Locali territoriali, lì 
dove tali atti presentino il carattere della generalità riferita a una collettività territoriale” (art.3 c.3). Il prodotto 
dei processi partecipativi è un documento di proposta partecipata di cui le autorità deliberanti si obbligano a 
tener conto nei provvedimenti che adottano. Nei provvedimenti finali le istituzioni danno conto del procedi-
mento partecipativo intervenuto, dell’accoglimento integrale o parziale delle proposte partecipate. Nel caso 
in cui le deliberazioni finali si discostino dal documento di proposta partecipata le autorità deliberanti devono 
darne esplicita motivazione nel provvedimento stesso. Al fine di governare i processi partecipativi, la Regione 
Puglia ha previsto l’istituzione di uno specifico Ufficio Regionale per la Partecipazione.
Con la legge regionale sulle lobby, la Regione Puglia ha inteso tutelare gli interessi particolari nell’ambito delle 
attività ragionali con l’istituzione di un apposito registro, di una agenda e di un codice di condotta che regoli le 
attività di lobbying, sinora informali. La norma, pertanto, è orientata a rendere visibile e trasparente le modali-
tà di interlocuzione e scambio di informazioni tra il decisore pubblico ed i gruppi di interesse particolare.
In questo contesto, Puglia Sviluppo procede volontariamente e senza alcun obbligo normativo, all’adozione 
del proprio Bilancio di Sostenibilità per il terzo esercizio consecutivo. Tra l’altro, la società ha l’obiettivo di con-
tribuire alla diffusione delle Linee guida OCSE in materia di responsabilità sociale (RSI) destinate alle imprese 
multinazionali, in stretta sinergia con l’Assessorato allo Sviluppo Economico della Regione Puglia.
La società ha fatto propri i principi fondanti della Politica di Coesione Comunitaria, e, quindi, del PO FESR-FSE 
2014/2020 della Regione Puglia, che si regge su:
•  Rafforzamento della partecipazione e del partenariato;
•  Governance a più livelli; 
•  Promozione dell’uguaglianza tra uomini e donne;
•  Non discriminazione;
•  Sviluppo sostenibile;
•  Conformità con il quadro legislativo comunitario e nazionale.
Rapporti con le istituzioni ed altre organizzazioni
Considerato che Puglia Sviluppo è una Società per azioni a capitale interamente sottoscritto dalla Regione Pu-
glia, sottoposta a direzione e controllo della stessa, i rapporti con le Istituzioni locali, nazionali e comunitarie 
sono contestualizzati nella mission assegnata alla società dal Socio Unico.
Puglia Sviluppo è associata ad ABI (Associazione Bancaria Italiana), una associazione volontaria senza finalità 
di lucro che opera per promuovere la conoscenza e la coscienza dei valori sociali e dei comportamenti ispirati 
ai principi della sana e corretta imprenditorialità, nonché la realizzazione di un mercato libero e concorrenzia-
le. L’Associazione promuove la cultura della legalità, della sana e prudente gestione bancaria, la conoscenza e 
la coscienza dei valori etici e sociali, dei comportamenti ispirati ai principi della corretta imprenditorialità e di 
realizzazione di un mercato libero e concorrenziale. L’Associazione, tra l’altro, favorisce la diffusione dell’edu-
cazione societaria, finanziaria e al risparmio, promuove iniziative per la crescita ordinata, stabile ed efficiente 
delle imprese bancarie e finanziarie, in un’ottica concorrenziale coerente con le normative nazionali, dell’Unio-
ne Europea e internazionali. L’Associazione concorre a promuovere forme di collaborazione che consentano di 
perseguire più ampie finalità di progresso e sviluppo.21
21 https://www.abi.it/Pagine/ABI/Missione.aspx
pugliasviluppo · Bilancio di sostenibilità 2017 21