LA CATENA DEL VALORE
Puglia Sviluppo e l’attenzione “non finanziaria” nei confronti del territorio
Le attività di Puglia Sviluppo non si limitano alla mera gestione degli strumenti agevolativi e/o finanziari assegnati 
dal socio unico. Consapevole del ruolo ricoperto, la Società opera costantemente nell’ambito della promozione delle 
opportunità regionali, al fine di favorire il rispetto del principio di equa distribuzione su tutto il territorio regionale, ed 
è sempre disponibile nel dialogare con tutti i soggetti che abbiano finalità sociali specifiche ed intendano far proprie 
le logiche della creazione d’impresa e/o l’utilizzo degli strumenti agevolativi per raggiungere tali finalità.
Particolare attenzione è stata rivolta ai professionisti nei confronti dei quali la Regione Puglia, consapevole dell’im-
portanza che riveste tale categoria lavorativa per l’economia della regione, ha addirittura anticipato quanto previsto 
dalla Legge di Stabilità 2016 (che equipara le categorie professionali alle imprese in tema di accesso agli incentivi 
pubblici), prevedendo l’applicabilità delle misure Microprestito della Regione Puglia e NIDI.
Nell’ambito delle tante attività di diffusione delle informazioni che sono state realizzate su tutto il territorio regionale, 
particolare attenzione è stata prestata nei confronti delle misure che mettono al centro l’innovazione. Puglia Sviluppo 
ha partecipato alla Startup Europe Week (febb. 2017) e all’evento “SME’s for Health” (novembre 2017) in occasione 
della European SME Week, evento per il quale è stato anche concesso il patrocinio. Analoga significatività ha assunto 
il tour promozionale condotto in ogni provincia pugliese ed avente ad oggetto la misura TecnoNidi (da sett. a dic. 2017).
L’impatto delle misure gestite da Puglia Sviluppo in tema di innovazione, è stato anche rappresentato dall’esposizione 
curata dal Servizio Informazione e Reti Territoriali della società in occasione del G7 Finanze organizzato nel Castello 
Svevo di Bari nei giorni dall’11 al 13 maggio, evento al quale hanno partecipato ministri, governatori delle banche cen-
trali, economisti e giornalisti di Stati Uniti, Giappone, Germania, Gran Bretagna, Francia, Canada e Italia.
Altro significativo esempio che rappresenta come l’innovazione sia centrale nel generare soluzioni che favoriscano 
la sostenibilità dell’operato umano, è stato reso in occasione del contest #PugliaPremiaSalute, concorso promosso 
anche da Puglia Sviluppo e rivolto a tutte le imprese che, grazie ai finanziamenti regionali, hanno sviluppato progetti 
e risultati sul tema dell’invecchiamento attivo e della salute. Il contest è stato organizzato nell’ambito del Forum PA 
Puglia (maggio 2017).
Ulteriore e diverso esempio di attività di lungo periodo, è dato da collaborazioni stabili attivate con Comuni in progetti 
che hanno come obiettivi la creazione d’impresa e/o lo sviluppo di iniziative imprenditoriali, risposte a situazioni lavo-
rative quali disoccupazione, inoccupazione o precariato persistente. Un importante esempio, attivato a marzo 2017, 
è dato dalla collaborazione con il Comune di Bari che si realizza periodicamente c/o il job centre “Porta Futuro Bari”.
La grande attenzione nei confronti dell’imprenditoria femminile ha visto Puglia Sviluppo partecipare alle seguenti 
iniziative:
•  progetto regionale “WORK HER” promosso dal Comitato per la Promozione dell’Imprenditoria Femminile, avviato 
nel 2016 e proseguito nel 2017, istituito nell’ambito di un protocollo d’intesa tra MISE e Unioncamere, che ha deter-
minato la creazione non solo di eventi pubblici dedicati al tema nelle province di Bari e BAT, ma anche la possibilità 
per le cittadine pugliesi di confrontarsi, singolarmente e sul proprio territorio, con il personale di Puglia Sviluppo.
•  progetto di formazione “POI” (gennaio 2017), nell’ambito delle attività di empowerment e di promozione dell’auto-
nomia delle donne vittime di violenza, a cura del Centro per l’Aiuto alla Vita (CAV) “RiscoprirSi” in collaborazione con 
l’Ufficio della Consigliera di Parità della Regione Puglia. Il corso è stato dedicato a donne disoccupate o inoccupate 
che si sono rivolte a centri antiviolenza e/o sono ospitate c/o case rifugio.
L’importanza delle tematiche ambientali per Puglia Sviluppo è confermata dall’importante attività di disseminazione 
che ha seguito la pubblicazione dell’Avviso per l’Efficientamento Energetico delle PMI (da settembre 2017). Es. “Aiuti 
alle PMI per efficienza energetica, cogenerazione ad alto rendimento e fonti rinnovabili” (ottobre 2017), organizzato in 
Brindisi da CNA e con la partecipazione anche del DI.T.N.E. - Distretto Tecnologico Nazionale sull’Energia.
La sensibilità di Puglia Sviluppo nei confronti di tematiche sostenibili di ampio respiro, che vanno oltre l’ordinario 
ambito di attività, è ulteriormente confermata dalla partecipazione della società, in qualità di stakeholder/soggetto 
tecnico, all’INTERREG SME ORGANICS. Il progetto ha, tra i partner, due soggetti pugliesi, l’AdG PO FESR-FSE  2014-
2020 della Regione Puglia ed il CIHEAM Bari (Istituto Agronomico Mediterraneo). L’INTERREG ha il focus sull’agricol-
tura biologica con lo specifico fine di promuovere la diffusione di tale pratica e la sua valorizzazione nei documenti 
programmatici regionali e comunitari in un contesto globale nel quale gli atteggiamenti quotidiani dei consumatori 
si orientano sempre più verso la salute delle persone e la tutela dell’ambiente. Al di là della diffusione di pratiche im-
prenditoriali che hanno importanti effetti sociali (salute dell’uomo) ed ambientali (riduzione della dispersione di agen-
ti chimici), il progetto sta generando un effetto non secondario a livello regionale: un approccio sul territorio basato 
su una gestione unitaria delle politiche di coesione regionali con conseguente condivisione, con gli attori delle filiere 
dell’agrifood, di tutte le opportunità regionali nel loro insieme.
pugliasviluppo · Bilancio di sostenibilità 2017 29