IDENTITÀ E CONTESTO
Le politiche regionali di coesione:
la programmazione unitaria 2014-2020 
Di estrema rilevanza per l’operatività della società è il quadro di attuazione del Programma Operativo regio-
nale PO Puglia (FESR più FSE) 2014/2020. Nella predisposizione del Programma Operativo Regionale (POR), 
infatti, la Regione Puglia ha scelto di realizzare una forte integrazione tra il FESR (Fondo Europeo di Sviluppo 
Regionale) ed il FSE (Fondo Sociale Europeo) definendo un Programma Multifondo.
La dotazione complessiva del Programma è pari a 7 miliardi e 120 milioni di euro. Poco più di 5 miliardi e mezzo 
di euro rappresentano la dotazione finanziaria complessiva per le misure cofinanziate dal Fondo Europeo di 
Sviluppo Regionale (FESR); un miliardo e mezzo di euro è la dotazione finanziaria per le misure cofinanziate 
dal Fondo Sociale Europeo (FSE). 
Le politiche di coesione attuate dalla Regione Puglia, nell’ambito del ciclo di Programmazione Unitaria 2014-
2020, sono prese in considerazione nella sfera di rendicontazione del Bilancio di Sostenibilità 2017 di Puglia 
Sviluppo. Tale ambito di rendicontazione comprende, comunque, anche l’esecuzione dei compiti affidati dal 
socio unico Regione Puglia per la programmazione 2007-2013, delegati con DGR n. 1454 del 17/07/2012, oltre 
a quelli già menzionati ed avviati con la programmazione 2014-2020, delegati con DGR n. 2445 del 21/11/2014.
Per le attività afferenti alla Programmazione Unitaria 2014-2020 il quadro normativo di riferimento è rappre-
sentato dal Regolamento Regionale n. 17/2014, di esenzione per gli aiuti concessi nella Regione Puglia, che si 
inquadra nella disciplina di cui al Regolamento (UE) 651/2014 e ss.mm.ii. Il Regolamento regionale definisce la 
cornice normativa per gli aiuti in esenzione per il periodo di programmazione 2014-2020.
In continuità con la programmazione 2007/2013, il Programma interviene su quattro macroaree d’intervento:
• politiche per la ricerca e l’innovazione al fine di sviluppare programmi e interventi nella ricerca industriale e 
nella open innovation; 
• rafforzare il sistema digitale regionale (a partire dalla riduzione del digital divide) e potenziare la competiti-
vità del tessuto economico e imprenditoriale pugliese anche in un’ottica di internazionalizzazione;
• politiche di contesto (infrastrutturazione e ambiente) per migliorare efficientamento energetico, messa in 
sicurezza del territorio, tutela e valorizzazione delle risorse culturali e ambientali, promozione di sistemi di 
trasporto sostenibili;
• politiche per il mercato del lavoro, l’inclusione sociale e il welfare per incrementare l’offerta di lavoro attra-
verso incentivazione all’occupazione e allargamento della partecipazione al mercato del lavoro; a ciò si ag-
giungono azioni specifiche per la riduzione delle povertà, contrasto dell’esclusione sociale e miglioramento 
delle competenze scolastiche e formative.
pugliasviluppo · Bilancio di sostenibilità 2017 8