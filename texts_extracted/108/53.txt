IL CONTRIBUTO DI PUGLIA SVILUPPO AGLI OBIETTIVI DELLO SVILUPPO SOSTENIBILE
Sviluppo e competitività delle PMI
Nell’ambito della Funzione “Sviluppo e Competitività delle PMI”, vengono assicurati servizi di gestione, verifica 
e aggiornamento degli strumenti di sostegno agli investimenti delle piccole e medie imprese pugliesi. 
  
I dati riportati si riferiscono ai seguenti strumenti agevolativi:
• Titolo II Capo 3 (programmazione 2014/2020) del Regolamento Regionale n. 17 del 30/09/2014 “Regolamen-
to generale dei regimi di aiuto in esenzione” - Avviso “Aiuti agli investimenti delle PMI” pubblicato sul BURP 
n. 87 del 28/07/2016 (ultima modifica);
• Titolo II Capo 6 (programmazione 2014/2020) del Regolamento Regionale n. 17 del 30/09/2014 “Regolamen-
to generale dei regimi di aiuto in esenzione” – Avviso “Aiuti agli investimenti delle PMI nel settore turistico-al-
berghiero” pubblicato sul BURP n. 94 dell’11/08/2016 (ultima modifica);
• Regolamento generale dei regimi di aiuto in esenzione n. 17 del 30 settembre 2014 e s.m. e i. (in attuazione del 
Regolamento (CE) 651/2014 del 17.06.2014 e s.m. e i.) - Titolo VI - “Aiuti per la tutela dell’ambiente” - Avviso per 
la presentazione delle istanze di accesso ai sensi dell’articolo 6 del Regolamento e dell’Accordo di finanzia-
mento sottoscritto tra la Regione Puglia e Puglia Sviluppo SpA in data 24/07/2014.
Titolo II rivolto ai settori del manifatturiero, dell’artigianato, della ristorazione, del commercio, dei servizi. È 
uno strumento dedicato a micro, piccole e medie imprese con il duplice obiettivo di favorire:
-  la propulsione di investimenti produttivi (compresi tra € 30.000 e € 4.000.000) grazie al mix di Contributo 
in conto Impianti determinato sul montante degli Interessi di un finanziamento concesso da un Soggetto 
Finanziatore (Istituto di Credito) e un contributo aggiuntivo sempre in conto impianti determinato sul costo 
di acquisto (al netto dell’IVA) di macchinari e attrezzature nuovi di fabbrica;
-  l’accesso al credito bancario grazie all’azione di stimolo esercitata dalla originale concezione dello strumen-
to agevolativo finalizzato alla creazione di una stabile e duratura sinergia tra sistema creditizio, Regione 
Puglia e Puglia Sviluppo.
pugliasviluppo · Bilancio di sostenibilità 2017 53