LA CATENA DEL VALORE
Le attività di interesse generale
Le attività svolte nel 2017 sono riconducibili sia alla programmazione comunitaria 2014/2020 che al preceden-
te ciclo 2007/2013. Nell’ambito delle residue attività a valere sulla programmazione 2007/2013, l’impegno della 
Società è stato rivolto principalmente agli strumenti di ingegneria finanziaria. A tali attività vanno aggiunte le 
verifiche condotte sui programmi di spesa agevolati dagli strumenti per i quali Puglia Sviluppo svolge il ruolo di 
organismo intermedio. Questi ultimi strumenti, attuati in continuità con la programmazione precedente, han-
no impegnato la Società anche sulla programmazione 2014-2020.
I rapporti con i fornitori 
Anche nel 2017 le procedure di acquisto di Puglia Sviluppo sono state caratterizzate dalla conformità delle procedure 
di appalto “verde” (GPP) introdotte in coerenza con le disposizioni previste dal D. Lgs. n. 50/2016 “Nuovo Codice degli 
Appalti” nelle proprie procedure di acquisto. Tale azione è stata intrapresa anche nella consapevolezza che è in forte 
sviluppo l’applicazione del Piano d’azione sugli acquisti verdi (PAN GPP), potente strumento di politica ambientale 
ed economica. Il PAN GPP può, infatti, rappresentare il principale mezzo per ottenere, da un lato, una forte riduzione 
degli impatti ambientali ed una riduzione della spesa pubblica, e, dall’altro, una forte valorizzazione dell’innovazione 
ambientale e delle imprese che la applicano.
Inoltre, nel gennaio 2017, nel rispetto degli artt. 35 e 36 del decreto 50/2016, si è proceduto all’adozione della proce-
dura organizzativa per l’acquisizione di contratti di lavoro, servizi, e fornitura sotto la soglia comunitaria, con il quale 
si disciplinano le modalità, i limiti e le procedure da seguire per le acquisizioni in economia nel rispetto dei principi di 
economicità, efficacia, correttezza, trasparenza, proporzionalità e pubblicità, anche a parità di trattamento e di libera 
concorrenza.
pugliasviluppo · Bilancio di sostenibilità 2017 28