Banca Valsabbina – Dichiarazione di carattere non finanziario 2017 
 
1. NOTA METODOLOGICA 
 
Scopo e finalità 
Banca Valsabbina S.C.p.A (di seguito Banca Valsabbina) rientra fra le entità soggette all’applicazione del 
D.lgs. 254/2016 (anche il “Decreto”) - emanato in attuazione della direttiva 2014/95/UE del Parlamento 
europeo e del Consiglio del 22 ottobre 2014 - che prevede l’obbligo di comunicazione di informazioni di 
carattere non finanziario e di informazioni sulla diversità da parte di talune imprese e di taluni gruppi di 
grandi dimensioni. 
La presente Dichiarazione Non Finanziaria (“DNF”), riferita all’esercizio chiuso al 31 dicembre 2017, 
costituisce l’impegno di Banca Valsabbina a rendicontare circa gli impatti sociali ed ambientali della propria 
azione, in conformità a quanto previsto dallo stesso D.lgs. 254/2016: Banca Valsabbina ha scelto di allegare 
un documento distinto alla Relazione sulla Gestione 2017.  
 
Perimetro della dichiarazione di carattere non finanziario 
All’interno del perimetro di rendicontazione della presente Dichiarazione rientra la società Banca Valsabbina 
Soc. Coop. per azioni, mentre non viene considerata la controllata Società Valsabbina Real Estate S.r.l. 
(società strumentale attiva nel settore immobiliare). La scelta di tale esclusione è presa in coerenza con le 
disposizioni dell’art. 4 del d.lgs. n. 254/2016, secondo il quale la Dichiarazione consolidata può portare ad 
escludere dalla Dichiarazione stessa quelle società che, se pure incluse nell’area di consolidamento 
contabile, non risultano necessarie al fine di comprendere l’attività del gruppo, il suo andamento, i suoi 
risultati e dell'impatto prodotto dall’attività stessa. 
 
Processo di rendicontazione e standard di reporting  
Le informazioni di carattere qualitativo e quantitativo riportate all’interno della DNF sono redatte secondo 
quanto previsto dai GRI Standards, emanati nel 2016 dal Global Reporting Initiative, in conformità a quanto 
richiesto dal Decreto in merito all’utilizzo di standard di rendicontazione emanati da autorevoli organismi 
sovranazionali, internazionali o nazionali (Art. 3 c.3). Il livello di applicazione dei GRI Standard corrisponde 
alla modalità Referenced (cfr. capitolo 8 – GRI Content Index - Tabella di correlazione con lo standard GRI).  
Banca Valsabbina ha costituito un Gruppo di Lavoro interno, rappresentativo delle principali funzioni 
aziendali, allo scopo di raccogliere le informazioni richieste per la DNF, verificarle e validarle, archiviare la 
documentazione a supporto ai fini di assicurare la loro tracciabilità. 
Il processo di reporting è stato sviluppato secondo le seguenti fasi di lavoro: 
1.  Predisposizione, aggiornamento e approvazione dell’analisi di rilevanza (cfr. § successivo) 
2.  Definizione contenuti della DNF (indicatori, informative e perimetro) 
3.  Avvio processo di raccolta e approvazione dei dati e delle informazioni non finanziarie 
4.  Approvazione della DNF da parte del Consiglio di Amministrazione, congiuntamente alla Relazione 
sulla Gestione 
5.  Attestazione della Società di Revisione appositamente designata per tale verifica (si veda Relazione 
di Revisione, § 9) 
 
Analisi di rilevanza e materialità 
Le informazioni presentate nella presente Dichiarazione, in coerenza con quanto previsto dal Decreto, sono 
state selezionate sulla base del principio di “materialità” che individua le informazioni attraverso le quali 
può essere assicurata la comprensione dell’attività della Banca, del suo andamento, dei suoi risultati e 
dell’impatto dalla stessa prodotta sui temi non finanziari indicati nel Decreto. 
 
5