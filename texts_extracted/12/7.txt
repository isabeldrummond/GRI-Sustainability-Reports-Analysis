Banca Valsabbina – Dichiarazione di carattere non finanziario 2017 
2.1 Politiche, sistemi di gestione e modelli organizzativi 
 
Missione e valori di Banca Valsabbina  
Banca Valsabbina è stata fondata nel 1898 con l’obiettivo di fornire servizi bancari e di promuovere la 
crescita  economica  del  territorio  locale,  raccogliendo  i  risparmi  privati  per  indirizzarli  verso  nuovi 
investimenti produttivi. Da sempre attenta alle esigenze della Valsabbina, negli anni la Banca ha allargato 
la rete territoriale in provincia di Brescia e di Trento; nel 2011 con l’acquisto del Credito Veronese ha 
ampliato l’attività in provincia di Verona; nel 2016 la Banca ha aperto due filiali in provincia di Monza e nel 
2017 anche a Milano e a Padova e con l’acquisto del ramo d’azienda da Hypo Alpe Adria Bank anche in 
provincia di Bergamo, Vicenza e Modena.  
La Banca Valsabbina (art.3 dello Statuto sociale) “ha per oggetto la raccolta del risparmio e l’esercizio del 
credito, nelle sue varie forme, tanto nei confronti dei propri Soci quanto dei non Soci, ispirandosi ai principi 
del Credito Popolare. A tal fine la Società presta speciale attenzione al territorio ove è presente tramite la 
propria rete distributiva, con particolare riguardo alle piccole e medie imprese ed a quelle cooperative. In 
aderenza alle proprie finalità istituzionali la Società accorda ai clienti Soci agevolazioni in ordine alla 
fruizione di specifici servizi.” 
In linea con la missione assegnata dallo Statuto, la Banca si è connotata come banca cooperativa locale e 
indipendente non quotata, operante nell’attività bancaria tradizionale. 
Possono essere ammesse a Socio le persone fisiche, le persone giuridiche, le Società di ogni tipo, i consorzi, 
le Associazioni ed altri enti; possono essere ammessi a Socio anche i minori. Ai fini dell’ammissione a Socio 
è necessario che l’aspirante socio abbia uno sperimentato rapporto di clientela in atto con la Società stessa.  
Banca Valsabbina adotta piani e programmi strategici che prevedono la conferma della missione e del 
modello di sviluppo di banca locale, cooperativa ed indipendente, orientata prevalentemente alle famiglie 
ed alle piccole e medie imprese del territorio. 
Anche il piano strategico 2017-2019 contiene linee di sviluppo coerenti ed in continuazione con il modello 
di banca retail a vocazione locale mantenuto pur nelle recenti fasi di espansione della rete territoriale e 
dei volumi operativi.  
 
Modello di Amministrazione e Controllo  
La Banca Valsabbina ha definito e documentato il proprio sistema organizzativo ed i relativi meccanismi di 
funzionamento che vengono costantemente revisionati e modificati per rispondere alle esigenze strategiche 
ed organizzative della Banca stessa e per adeguarsi ai requisiti richiesti dalla normativa di settore. 
 I principali riferimenti documentali che descrivono l’organizzazione di Banca Valsabbina sono:  
•  Statuto Sociale: definisce la struttura societaria, gli organi cui è affidata l’amministrazione, la 
direzione e il controllo, i compiti e le responsabilità dei Soggetti apicali nonché le regole di 
funzionamento della società;  
•  Struttura Organizzativa dell’Istituto: disciplina le aree di competenza ed i livelli di responsabilità 
e di relazione all’interno della Banca Valsabbina.  
 
Sono inoltre gestiti e resi disponibili a tutte le persone coinvolte i documenti, quali codici di comportamento, 
codice etico, circolari e comunicazioni al personale, che riportano le regole definite dalla Banca in merito 
allo svolgimento delle attività aziendali. 
Dal punto di vista della governance societaria, la Banca ha mantenuto il modello di amministrazione e 
controllo tradizionale da sempre adottato. L’ultima conferma è avvenuta con l’Assemblea straordinaria dei 
Soci del 30 aprile 2016, tenendo conto dei seguenti elementi: 
  la struttura proprietaria e il grado di apertura al mercato del capitale di rischio; 
  le dimensioni aziendali e la complessità operativa; 
 
9