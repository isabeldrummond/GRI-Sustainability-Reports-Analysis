Banca Valsabbina – Dichiarazione di carattere non finanziario 2017 
5. RICCHEZZA ECONOMICA DISTRIBUITA E PARTNER ECONOMICI 
 
Le tematiche rilevanti relative alla creazione di valore economico e al rapporto con i fornitori sono 
riepilogati nella tabella seguente, unitamente ai principali rischi che la Direzione di Banca Valsabbina ha 
identificato. Nelle pagine successive sono descritte le politiche, il modello gestione e i risultati conseguiti. 
 
PRICIPALI RISCHI CONNESSI 
TEMI RILEVANTI RELATIVI AGLI 
(cfr. § “Il sistema di gestione dei rischi” della Relazione sulla 
ASPETTI ECONOMICI 
Gestione) 
  Redditività, innovazione e    Rischio economico – finanziario derivante dalla limitata 
sicurezza dei prodotti  redditività dei prodotti 
    Rischio perdita di competitività 
 
5.1 Politiche, sistemi di gestione e modelli organizzativi 
 
Banca Valsabbina provvede, tempo per tempo, al recepimento nella normativa interna delle disposizioni di 
legge e di vigilanza previste dalla disciplina di riferimento, normativa e regolamentare: si rimanda al 
paragrafo  della  Relazione  sulla  Gestione  “Le  novità  normative  e  regolamentari”  per  tutti  gli 
approfondimenti. 
Anche il Codice Etico prevede una sezione specifica che disciplina la corretta tenuta delle Registrazioni 
contabili e bilanci, a tutela della base sociale e dei terzi, con cui si rileva che tutte le operazioni e 
transazioni della Banca devono avere una registrazione contabile adeguata, in modo da rendere possibile la 
verifica del processo di decisione, autorizzazione e svolgimento, nonché delle caratteristiche e motivazioni 
di tali operazioni, individuando altresì i soggetti che le hanno autorizzate, effettuate, registrate e verificate. 
Il personale della Banca, inoltre, deve cooperare con il Collegio Sindacale e con la Società di revisione 
incaricata del controllo contabile, ottemperando tempestivamente ad ogni legittima richiesta proveniente 
da tali organi ed evitando comportamenti omissivi ed ostruzionistici. 
Dal punto di vista del rapporto con i fornitori e i business partner, Banca Valsabbina gestisce in maniera 
responsabile ogni acquisto di beni e servizi necessari al corretto funzionamento della Banca stessa. Ogni 
operazione  posta  in  essere  deve  rispettare  i  principi  di  lealtà,  integrità,  riservatezza,  diligenza, 
professionalità e obiettività di giudizio e deve essere necessariamente posta in essere da personale 
qualificato.  I  dipendenti  e  collaboratori  che  effettuano  tali  operazioni  devono  essere  imparziali  ed 
indipendenti, non devono avere legami personali con i fornitori e sono tenuti al rifiuto di regali o altri 
vantaggi; i fornitori di beni e servizi sono tenuti a rispettare i principi descritti nel Codice Etico della Banca. 
Il fine è quello di instaurare una relazione reciprocamente vantaggiosa e di lunga durata.  
 
5.2 Risultati e indicatori non finanziari 
 
Ricchezza economica generata e distribuita 
Il risultato di gestione della Banca si può anche valutare dal contributo al benessere ed al miglioramento 
del contesto sociale in cui è inserita, e che si esprime attraverso le varie forme di redistribuzione del reddito 
ai suoi stakeholder. In particolare, sono considerati destinatari della ricchezza prodotta gli azionisti, i 
dipendenti, la Pubblica Amministrazione, i clienti, i fornitori, la collettività e la Banca stessa per quanto 
riguarda l’accantonamento a riserva.  
 
27