Banca Valsabbina – Dichiarazione di carattere non finanziario 2017 
3  LA GESTIONE RESPONSABILE DELLE RISORSE UMANE 
 
Le tematiche rilevanti relative alla gestione delle risorse umane sono riepilogate nella tabella seguente, 
unitamente ai principali rischi che la Direzione di Banca Valsabbina ha identificato. Nelle pagine successive 
sono descritte le politiche, il modello gestione e i risultati conseguiti. 
 
PRICIPALI RISCHI CONNESSI 
TEMI RILEVANTI RELATIVI A 
(cfr. § “Il sistema di gestione dei rischi” della Relazione sulla 
RISORSE UMANE 
Gestione) 
  Formazione e sviluppo del    Rischio di incompetenza e negligenza 
personale    Rischio di aumento del turn over e perdita di personale 
  Salute e Sicurezza del  competente e rilevante 
personale    Rischio di aumento degli infortuni 
    Rischio di aumento dello stress lavoro correlato 
 
 
3.1 Politiche, sistemi di gestione e modelli organizzativi 
 
La politica adottata da Banca Valsabbina per la gestione responsabile del personale è inserita all’interno 
del Codice Etico, di seguito riportata.  
Ai Dipendenti e ai Collaboratori Esterni, la cui incolumità fisica e integrità morale sono considerate valori 
primari della Banca, vengono garantite condizioni di lavoro rispettose della dignità personale, in ambienti 
di lavoro adeguati.  
L’effettiva conoscenza delle normative, di ogni ordine e grado, che disciplinano le attività rientranti nelle 
rispettive funzioni è condizione necessaria per la loro assegnazione.  
La Banca fornisce ai propri Dipendenti strumenti di formazione e di aggiornamento idonei al raggiungimento 
di un grado di professionalità adeguato all’esecuzione dei compiti loro assegnati e ne valorizza nel tempo 
le attitudini e le competenze.  
La Banca riconosce l’importanza della comunicazione interna aziendale nei confronti del Personale e la 
favorisce con appositi strumenti e iniziative.  
Tutti i Dipendenti e Collaboratori Esterni sono tenuti ad impegnarsi a curare le proprie competenze e 
professionalità, arricchendole con l’esperienza e la collaborazione dei colleghi, nonché ad assumere un 
atteggiamento costruttivo e propositivo, stimolando la crescita professionale dei propri collaboratori.  
I Dipendenti devono poter esprimere liberamente il proprio pensiero e, ove del caso, il proprio dissenso.  
La Banca valorizza lo spirito di appartenenza aziendale e quello di solidarietà con e tra le persone della 
Banca stessa.  
Il Personale è assunto con regolare contratto di lavoro, non essendo tollerata alcuna forma di lavoro 
irregolare.  
La Banca evita qualsiasi forma di discriminazione e garantisce trasparenza sia alla fase di selezione che a 
quelle di gestione e sviluppo di carriera del Personale.  
I profili professionali e personali dei candidati vengono valutati con obiettività nell’esclusivo interesse della 
Banca ad assumere o a promuovere le persone più idonee per le posizioni di cui trattasi.  
La Banca adotta regole atte a evitare che le attività di selezione del Personale possano essere condizionate 
da considerazioni di carattere clientelare o anche solo apparire tali. 
 
13