Cerved Information Solutions S.p.A. | Bilancio di Sostenibilità | 2017
gestione di istituti normativi e contrattuali del rapporto di lavoro attraverso la corretta 
interpretazione delle norme e la gestione di alcuni aspetti economici. In particolare, 
si fa riferimento ad accordi di chiusure collettive, alla condivisione dei criteri per la 
determinazione del premio di risultato e alla previsione dell’opzione welfare. Sono inclusi 
gli accordi sull’uso delle telecamere a supporto della sicurezza del Gruppo e sull’uso di 
impianti di geolocalizzazione su beni aziendali, così come l’avvio del dialogo sulla disciplina 
dello smart working o la gestione di operazioni straordinarie e di piani di razionalizzazione 
dell’attività di impresa. 
Le Società del Gruppo si avvalgono esclusivamente di personale impiegato in conformità 
alle tipologie contrattuali previste dalla normativa e dai contratti collettivi nazionali 
di lavoro applicabili. Con riferimento ai dipendenti delle sedi estere, le relazioni industriali 
sono gestite dalla direzione Risorse Umane, in particolare dalla funzione Industrial 
Relations, dai rappresentanti della linea di Business e dai rappresentati dei lavoratori in 
quanto al momento non vi è il supporto da parte del sindacato esterno. La gestione delle 
risorse delle società con base in Romania avviene nel rispetto del contratto collettivo 
aziendale ed è caratterizzata da una gestione condivisa, secondo linee comuni, tra il 
management, l'HR locale e la direzione Risorse Umane del Gruppo. 
La gestione delle relazioni sindacali all’estero avviene attraverso incontri pianificati. Nel 
corso del 2017, il principale impegno nel dialogo sociale ha riguardato l’adeguamento dei 
minimi retributivi. 
Al momento non sussiste un sistema di valutazione formalizzato e i meccanismi di reclamo 
consistono generalmente in dichiarazioni verbali da parte dell'interlocutore sindacale. Ad 
ogni modo, vi è un basso tasso di manifestazioni e azioni di protesta dell'interlocutore 
sindacale, prova di un buon clima interno. 
Nel corso del 2017 il Gruppo Cerved ha gestito la tematica con una maggiore 
focalizzazione e specializzazione, inserendo ad esempio una figura specialistica 
a presidio della nuova area “Labour Law & Industrial Relations”. Sono 
inoltre organizzati periodicamente degli incontri sindacali di informazione, 
consultazione e negoziazione con le rappresentanze sindacali aziendali.
72