Cerved Information Solutions S.p.A. | Bilancio di Sostenibilità | 2017
Rispetto dei diritti umani
Il monitoraggio delle operazioni dei fornitori avviene nel rispetto dei diritti dei lavoratori, 
con particolare riferimento alla libertà di associazione o alla contrattazione collettiva, 
prevenendo il rischio di violazione di diritti umani. Il mercato dal quale si approvvigiona 
Cerved è prevalentemente italiano: grazie alle normative presenti e al monitoraggio 
continuo, non risultano dei rischi in materia. Inoltre, i fornitori accettano di operare in 
conformità con quanto previsto dal Modello 231 e dal Codice Etico. I dipendenti addetti 
agli approvvigionamenti hanno la precisa responsabilità di conformarsi ai principi della 
concorrenza leale nell’acquisto di prodotti e servizi, attenendosi alle procedure aziendali 
vigenti e selezionando i fornitori esclusivamente sulla unica base di considerazioni 
commerciali (ad esempio la qualità, il costo, la disponibilità, il servizio e la reputazione). 
RESPONSABILITÀ AMBIENTALE
Politiche e sistemi di gestione ambientale
Nel corso del 2017 Cerved ha trasformato i propri obiettivi di sostenibilità in risultati, 
migliorando ed arricchendo la propria strategia. Oltre a garantire un posto di lavoro 
sicuro e stimolante per i dipendenti, le attività intraprese hanno portato diversi benefici 
alle comunità in cui opera il Gruppo.
Nel rispetto dei principi di sostenibilità, tutta l’organizzazione ha incrementato il suo 
impegno nella riduzione dell’impatto ambientale: è stata migliorata l’efficienza energetica, 
è stato adottato lo smart working anche per ridurre gli spostamenti dei dipendenti, è stata 
promossa una campagna di sensibilizzazione ambientale tra i dipendenti per minimizzare 
l’inquinamento, laddove possibile, in un’ottica di conservazione delle risorse. 
Sposando la dematerializzazione e le tecnologie digitali di ultima generazione, Cerved ha 
ridotto notevolmente l’utilizzo della carta, garantendo uno sviluppo più sostenibile del 
business. Il database informativo del Gruppo è particolarmente cost effective: il passaggio 
dal  sistema  operativo  Oracle  alla  piattaforma  Graph  Neo4j,  database  totalmente 
transazionale e integrato nelle applicazioni, ha favorito un ulteriore risparmio di carta.
 
Facendo  leva  sull’uso  sostenibile  delle  fonti  energetiche  specifiche  al  contesto  di 
operatività del Gruppo, nel 2017 Cerved ha trasferito la propria sede legale da Milano a 
San Donato Milanese.
Il nuovo edificio, dotato di grandi finestre a doppio vetro che garantiscono condizioni di 
luce naturale più favorevoli, è stato progettato secondo concetti più moderni e innovativi:
• categoria edificio: E2
• classe energetica: E con fabbisogno energetico di 46,22kWh/m3a
• anno costruzione: 1993-2006
• superficie utile: 12.979,40 mq
• impianto termico: teleriscaldamento a gas naturale
80