Cerved Information Solutions S.p.A. | Bilancio di Sostenibilità | 2017
Impiego e attrazione dei talenti
L’asset strategico di Cerved sono le persone che, con le loro competenze professionali e 
la loro attitudine personale, generano valore aggiunto per il Gruppo e sono il principale 
motore del successo e della crescita. Pertanto per Cerved il processo di attrazione 
e selezione è di cruciale importanza per poter portare a bordo i migliori candidati per 
raggiungere le priorità di business.
La funzione HR e i Line Manager lavorano in maniera sinergica per svolgere un’attenta 
analisi dei fabbisogni volta a identificare le competenze tecniche e relazionali necessarie 
per le specifiche posizioni. Ne consegue poi il vero e proprio processo di ricerca attiva, di 
screening, selezione e inserimento dei migliori profili presenti nel mercato.
Nel corso del 2017 le attività di retention e crescita dei talenti sono state ulteriormente 
potenziate, traducendosi in due progetti principali: il piano di sviluppo individuale e il job 
posting interno. 
Al fine di promuovere lo spirito di imprenditorialità e una maggiore responsabilità per il 
proprio percorso professionale in Cerved, tutte le persone eligible al Performance Bonus 
sono state coinvolte nel progetto relativo al piano di sviluppo individuale. Si tratta di 
una roadmap che ha il preciso obiettivo di orientare, in maniera concreta, la crescita 
professionale delle persone del Gruppo Cerved che scelgono autonomamente, con 
il supporto del proprio manager, gli obiettivi di sviluppo di breve e medio termine e il 
relativo piano di azione, con tutti gli step necessari alla crescita professionale. 
Il piano è composto da tre parti:
• aree di sviluppo: la persona individua le sue aree di forza e quelle su cui vorrebbe 
migliorare
• piano di azione: per ogni area di sviluppo, la persona definisce almeno un’azione 
concreta da mettere in pratica
• aspirazioni di carriera: la persona identifica le sue aspirazioni in termini di crescita 
professionale
L’obiettivo per il Gruppo Cerved è quello di estendere il piano di sviluppo a tutti i 
dipendenti, slegandolo anche dalla retribuzione variabile per diffondere la cultura della 
responsabilizzazione delle persone, creando un ciclo virtuoso di spinta innovativa e 
creativa.
Un’altra importante iniziativa del 2017 è il job posting interno BraIN, nato con l’obiettivo 
di valorizzare le competenze e la professionalità delle persone di Cerved, dando loro 
l’opportunità di disegnare il loro percorso di crescita verticale o orizzontale all’interno 
del Gruppo. La finalità di BraIN è mantenere i “cervelli” all’interno del Gruppo, offrendo 
ai dipendenti la possibilità di visualizzare tutte le posizioni aperte in Cerved e di potersi 
candidare a quelle di proprio interesse, informando in totale trasparenza il proprio 
responsabile, che sosterrà le aspirazioni professionali delle proprie risorse.
56