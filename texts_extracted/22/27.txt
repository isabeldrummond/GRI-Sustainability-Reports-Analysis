 Il governo e l'etica del Gruppo
Nel corso del 2017, con riferimento agli ambiti identificati come rilevanti, il Gruppo ha 
individuato e monitorato le seguenti macro-tematiche:
• evoluzione del contesto di riferimento, che si delinea sotto il duplice profilo della 
compliance normativa e delle dinamiche dei settori di business di riferimento
• competitività e innovazione dell’offerta, che si traduce nell’applicazione delle 
policy  e  delle  linee  guida  strategiche  commerciali  unitamente  alla  tempestività 
nell’innovazione di prodotti e servizi
• efficacia operativa ed infrastrutturale, sotto il profilo della gestione della sicurezza 
delle informazioni, della gestione di servizi e prodotti rilevanti e innovativi e della 
dipendenza da figure chiave e fornitori strategici
• governo dei processi interni, per cui il Gruppo Cerved ha intrapreso molteplici 
attività di monitoraggio in differenti ambiti:
›  con riferimento al processo M&A (in particolare al Post Merger Integration), per 
le società acquisite nel 2016 è stato effettuato un controllo sulle azioni definite per 
raggiungere la conformità al sistema di gestione di Cerved e un monitoraggio del 
percorso di integrazione delle stesse con la struttura di Gruppo
›  per la governance di comunicazione interna ed esterna, il Gruppo Cerved 
ha avviato un monitoraggio del rischio reputazionale, mediante un esame di 
particolari casistiche che potrebbero avere un impatto sull’immagine di Cerved, 
in maniera diretta oppure indiretta, oltre a rafforzare le modalità e gli strumenti di 
comunicazione interna
›  infine, il Gruppo opera un monitoraggio dei processi e dei presidi focalizzati al 
governo dell’organizzazione aziendale, con un focus particolare sull’adeguatezza 
dell’assetto societario, organizzativo e amministrativo-contabile. 
Alla luce del contesto normativo, nel corso del 2017 il Gruppo ha condotto un’approfondita 
valutazione del proprio SCIeGR. La tabella di marcia prevede, nel tempo, un’azione di 
miglioramento continuo con un duplice obiettivo: raggiungere un maggior grado di 
maturità del Sistema e assicurare il suo allineamento rispetto alle best practice nazionali 
e internazionali.
Coerentemente con tale approccio, con riferimento all’individuazione delle principali 
aree di rischio in relazione alle tematiche rilevanti ex D.Lgs 254/16, il Gruppo Cerved ha 
già avviato la mappatura e il monitoraggio dei principali rischi emersi e, nel prossimo 
futuro, verrà presentata l’evoluzione relativa allo specifico focus delle tematiche “ESG” 
(Environmental, Social, Governance), in relazione a quanto emerso come rilevante dall’analisi 
di materialità.
Cerved, inoltre, è consapevole di quanto il rafforzamento e il consolidamento del SCIeGR 
dipenda dal modus operandi di tutto il personale e del management del Gruppo. Per 
questo motivo è stato avviato un programma di lungo periodo finalizzato a condividere 
e  diffondere  una  Cultura  del  Rischio  di  Gruppo  e  che  prevede  il  progressivo 
coinvolgimento di differenti attori aziendali. 
27