Cerved Information Solutions S.p.A. | Bilancio di Sostenibilità | 2017
GESTIONE DELLA SICUREZZA DEI DATI, DELLE INFORMAZIONI E 
PROTEZIONE DELLA PRIVACY
Tutela della privacy
I processi di raccolta, analisi ed elaborazione dei dati costituiscono le fondamenta dei 
prodotti e servizi offerti dal Gruppo. Per questo la Tutela della Privacy rappresenta una 
tematica particolarmente rilevante, che permea in maniera trasversale tutti i processi di 
business e di supporto: dalla progettazione dei singoli servizi o prodotti fino alla gestione 
di eventuali reclami dei soggetti censiti nelle banche dati di Business Information o dei 
contattati per finalità di recupero crediti. 
Un aspetto fondante del modello Data Driven di Cerved è la grande attenzione posta alla 
protezione dei dati degli altri stakeholder rilevanti, in primis dipendenti, collaboratori e 
clienti. In particolare le attività di Credit Information, Marketing Solutions e Credit Management 
hanno come prerequisito fondamentale la protezione dei dati. A tal fine, sono stati 
istruiti processi e programmi che consentono di perimetrare la sicurezza, garantendo la 
riservatezza delle informazioni e la tutela dei dati personali.
Un apporto sostanziale alla Protezione della Privacy del Gruppo viene dall’Unità Affari 
Legali e Istituzionali, i cui professionisti forniscono supporto per la definizione delle 
procedure interne, finalizzate alla corretta gestione dei dati personali da parte dalle varie 
aziende del Gruppo, curando l’adeguamento normativo. Il contributo di questa divisione 
si estrinseca già nella fase di progettazione dei prodotti e dei servizi Cerved, per garantire 
la loro conformità alle leggi, ai regolamenti esterni e alle normative vigenti, tra cui quelle 
relative alla protezione dei dati, includendo tutti i provvedimenti emanati dalle autorità 
preposte. Intrattenendo rapporti con le Istituzioni, tra cui il Garante Privacy, per le 
materie di competenza, l’Unità Affari Legali si occupa anche di gestire i contenziosi e 
i precontenziosi derivanti da contestazioni o reclami riguardanti il trattamento dei dati 
personali.
Cerved, tramite l’associazione di categoria ANCIC (Associazione Nazionale tra le Imprese 
di Informazioni Commerciali e di Gestione del Credito), è stato tra i principali promotori 
del “Codice di deontologia e di buona condotta per il trattamento dei dati personali 
effettuato a fini di informazione commerciale”.
Nel corso del 2017 il Gruppo ha proseguito a consolidare e affinare i presidi posti a garanzia 
della conformità alla normativa applicabile. Per lo sviluppo delle attività di formazione 
e responsabilizzazione, il modello organizzativo adottato formalizza la partecipazione 
delle varie unità organizzative ai processi aziendali rilevanti, attraverso una mappatura 
che definisce chiaramente compiti, ruoli e responsabilità di ciascun soggetto, secondo il 
principio dell’accountability.
In dettaglio, per la gestione dei reclami in materia di Privacy:
• All’Unità Servizio Clienti è affidata la gestione delle contestazioni riguardanti le 
attività di business e credit information
• All’Unità Compliance di Cerved Credit Management Group e all’Unità Compliance 
36