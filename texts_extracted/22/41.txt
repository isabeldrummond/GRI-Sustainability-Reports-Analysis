 Priorità strategiche
Integrità e indipendenza delle informazioni
La peculiarità delle attività svolte dal Gruppo Cerved e il suo ruolo centrale nel mercato 
nazionale ed europeo, rendono imprescindibile il rispetto dei principi di integrità, 
obiettività e indipendenza, al fine di assicurare un’offerta di informazioni di qualità 
e valutazioni oggettive. All’interno del Codice Etico del Gruppo Cerved, la tematica è 
declinata nel rispetto della deontologia professionale e dei valori di riferimento del Gruppo, 
al fine anche di preservare e promuovere la reputazione di Cerved nonché salvaguardare 
il know-how tecnico, finanziario, legale, amministrativo, gestionale e commerciale di 
ciascuna società del Gruppo.
Nell’ambito dell’attività di business information, Cerved Group S.p.A. raccoglie e tratta 
informazioni in piena conformità alle normative che regolano il settore. Tramite la 
conformità al dettato del Codice Privacy e del Codice di Deontologia, si assicura in modo 
particolare il rispetto dei diritti dell’interessato soggetto censito e delle persone fisiche o 
altri interessati legati sul piano giuridico e/o economico allo stesso.
Il Gruppo Cerved condivide e rispetta i principi cardine del trattamento dati di liceità, 
pertinenza, non eccedenza, trasparenza, avendo implementato procedure e linee guida 
che garantiscono la qualità dei dati e la compliance normativa di ogni fase del trattamento 
della business information.
Ciascuna società del Gruppo ha definito le linee d’azione da adottare per: 
• il trattamento dei dati
• le responsabilità assegnate e le strutture aziendali preposte al trattamento dei dati
• le misure minime di sicurezza
Viene inoltre garantita la riservatezza sulle informazioni di terzi che le società del Gruppo 
Cerved possiedono per ragioni riguardanti la propria attività. È il caso della riservatezza in 
merito ai dati economico-patrimoniali delle società o quella relativa all'organizzazione e ai 
processi operativi, che non sono soggetti a pubblica diffusione. 
Con riferimento specifico all’attività di Cerved Rating Agency S.p.A., l’obiettivo è quello 
di emettere dei rating che permettano di ridurre l’asimmetria informativa fra le entità 
valutate e gli utilizzatori dei rating stessi. Al fine di garantire l’obiettività e l’indipendenza 
di giudizio degli analisti coinvolti nelle analisi di rating, sono stati predisposti dei presidi: 
da un lato per prevenire, gestire e mitigare i conflitti di interesse reali o potenziali e, 
dall’altro, per implementare delle procedure rigorose e individuare funzioni aziendali 
strutturate.  Per  monitorare  costantemente  l’effettiva  adeguatezza  della  struttura 
organizzativa, procedurale e normativa predisposta da Cerved Rating Agency, sono stati 
stabiliti appositi processi e determinate funzioni di controllo. 
Cerved Rating Agency ha adottato un Codice di Comportamento in linea con i principi 
proposti dalla IOSCO (International Organization of Securities Commissions), che garantisce 
la  qualità  e  l’integrità  del  processo  di  rating,  l’indipendenza  delle  valutazioni 
dell’agenzia  di  rating  da  qualsiasi  pressione  politica  o  economica,  la  protezione 
delle informazioni confidenziali, unitamente a trasparenza e tempestività delle 
41