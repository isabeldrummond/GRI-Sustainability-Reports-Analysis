Cerved Information Solutions S.p.A. | Bilancio di Sostenibilità | 2017
conoscenza: deve essere assicurata la conoscenza delle norme in materia di 
gestione dei reclami, delle contestazioni del credito e delle segnalazioni verbali 
da parte del personale preposto all’attività, curandone la formazione in maniera 
adeguata in relazione ai compiti attribuiti
gratuità: deve essere garantita la gratuità per il segnalante
Il mantenimento di rapporti corretti e trasparenti con la clientela è prioritaria per il 
Gruppo che, attraverso la gestione dei reclami, identifica eventuali aree suscettibili di 
miglioramento e pone in essere le opportune azioni correttive. La tematica impatta tutti 
i processi dell’organizzazione, in quanto gli obiettivi di miglioramento possono essere 
riferibili a qualunque unità del Gruppo. 
Per le aree di Credit Management e Business Information, il processo di ricezione e di 
gestione delle segnalazioni scritte prevede una fase iniziale di classificazione, seguita da 
un’approfondita analisi nel dettaglio che porta alla definizione di un riscontro finale e di 
eventuali azioni correttive o di miglioramento. Il compito è affidato a personale esperto, 
in possesso della necessaria conoscenza dell’offerta commerciale del Gruppo Cerved, del 
contenuto informativo dei documenti e funzionamento dei servizi, del target di clientela 
e dei vincoli normativi vigenti in materia di trattamento dei dati per finalità commerciale. 
Le risorse coinvolte, inoltre, sono costantemente formate sul lancio di eventuali nuovi 
prodotti e servizi e/o sulle modifiche evolutive di quelli esistenti. Grazie all’allineamento 
con l’evoluzione omnicanale degli interlocutori, non sono previste limitazioni nella scelta 
dei canali tramite cui veicolare le segnalazioni: è possibile, ad esempio, utilizzare la posta 
ordinaria, la posta elettronica, il telefax o addirittura gli strumenti d'instant messaging 
(come Facebook o la chat di Whatsapp). 
Per una gestione ottimale delle segnalazioni scritte, il Gruppo ha codificato il reclamo 
come “ogni atto con cui un cliente chiaramente identificabile - vale a dire l’intestatario della 
pratica, un garante, oppure il legale, o l’associazione di consumatori che lo rappresenta 
contesta in forma scritta (ad esempio con lettera, fax, e-mail)”17 un comportamento o 
un’omissione. Un reclamo si definisce tale in base ai seguenti elementi essenziali:
• la provenienza da un soggetto che si è fatto chiaramente riconoscere come “cliente”
• la forma scritta
• una lamentela su di un comportamento scorretto o omissivo che ha lo scopo di 
richiamare l’attenzione su di un comportamento ritenuto dannoso, ottenere un 
risarcimento per il danno subito, ottenere una modifica del comportamento criticato 
Grazie ai registri digitalizzati, il trend dei reclami formalizzati e ricevuti è costantemente 
monitorato dall’area di Credit Management e da quella di Business Information. La 
condivisione di queste informazioni con il management e le funzioni di controllo è poi 
schedulata mensilmente attraverso un report relativo all’andamento delle segnalazioni 
17. Definizione tratta dal Provvedimento di Banca d’Italia del 29 luglio 2009 e successive modifiche (testo 
aggiornato al 15 luglio 2015) “Trasparenza delle operazioni e dei servizi bancari e finanziari – correttezza 
delle relazioni tra intermediari e clienti”.
62