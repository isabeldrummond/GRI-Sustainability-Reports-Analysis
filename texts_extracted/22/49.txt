 Priorità strategiche
In dettaglio, dal 2015 al 2017 il gruppo ha partecipato a 3 progetti pluriennali nell’ambito 
di Horizon 2020, il Programma Quadro europeo per la Ricerca e l’Innovazione, destinato 
a fornire supporto finanziario a progetti di ricerca e sviluppo caratterizzati da un forte 
potenziale in termini di innovazione. I contributi hanno consentito di intraprendere diversi 
percorsi di innovazione dei dati come per esempio quello che ha consentito lo sviluppo di 
nuovi algoritmi relativi agli ambiti territoriali e al mondo del Real Estate.
A tal fine, sono stati creati specifici score che supportano l’innovazione di tutte e tre le 
principali linee di business di Cerved e si suddividono in:
• score immobiliari, che permettono di migliorare lo scoring della Credit Information
• score socio-economici geolocalizzati che garantiscono una migliore conoscenza del 
territorio attingendo, per altro, anche ai dati di OpenStreetMap
Anche sul fronte dei Web Data sono stati avviati importanti progetti relativi all’utilizzo 
di informazioni ricavate principalmente dai siti aziendali. Sono state introdotte tecniche 
semantiche che offrono una chiave di ricerca migliore e più granulare, strategica per tutti 
i clienti, soprattutto per chi opera nell’area delle Marketing Solutions. 
In maniera complementare e integrata da algoritmi di machine learning, questa tipologia 
di dati è utilizzata per effettuare l’analisi del rischio delle aziende e per offrire analisi di 
cluster specifici relativi al territorio, all’ambito industriale e alle fasi di vita delle imprese. 
È su questa innovazione metodologica e strutturale che nasce Similarity Score: la 
piattaforma permette di fornire un servizio di raccomandazione e comparabilità dei 
clienti presenti nel portafoglio, con criteri che tengono conto dei settori merceologici, 
delle dimensioni, dell’ubicazione e di altri fattori di valutazione. 
Per sfruttare diverse tecnologie di archiviazione dei dati (data storage) sono stati 
intrapresi progetti ad hoc.
Cerved, infatti, ha in produzione 18 dei primi 30 modelli di database 
più  diffusi  a  livello  mondiale:  questa  diversificazione  tecnologica 
consente al Gruppo di capitalizzare e sfruttare prodotti più innovativi,  Abbiamo 18 database 
dei primi 30 in produzione  
con paradigmi diversi che vanno oltre il classico database relazionale, 
a livello mondiale
includendo tutti i nuovi framework (come Hadoop) che consentono di 
lavorare con migliaia di nodi e petabyte di dati, elaborando velocemente 
anche i dati non strutturati. 
Queste tecnologie, estremamente complesse, forniscono un incredibile 
vantaggio competitivo di settore; in particolare la tecnologia Neo4j (detta “a grafo”) in 
ottica di sostenibilità economica, ha consentito a Cerved la realizzazione di algoritmi (ad 
esempio titolare effettivo) con costi molto più contenuti e prestazioni superiori. 
Si innesta su questo filone Graph4You, una piattaforma innovativa che permette a Cerved 
di formulare analisi dei dati in maniera massiva ed estremamente veloce, includendo non 
solo la singola azienda o persona ma tutta la serie di relazioni esistenti tra soggetti diversi 
e con una rappresentazione estremamente intuitiva. 
49