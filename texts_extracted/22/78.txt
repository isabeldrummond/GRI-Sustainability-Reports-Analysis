Cerved Information Solutions S.p.A. | Bilancio di Sostenibilità | 2017
Cerved considera fondamentale instaturare un dialogo continuo con gli analisti che 
seguono il titolo e provvede a limitare le asimmetrie informative e migliorare la trasparenza.
Nel 2017 le attività di Investor Relations si sono focalizzate su una strategia declinatasi 
principalmente nelle seguenti iniziative: 
• predisposizione e messa a disposizione della documentazione relativa ai risultati 
trimestrali e della documentazione per l'Assemblea degli Azionisti
• partecipazione a eventi con la comunità finanziaria e conference call con investitori, su 
richiesta dei broker, e su richiesta diretta degli stessi investitori
• attività di caring degli investitori e targeting dei prospect
• monitoraggio delle stime degli analisti e ricostruzione interna del Consensus
• monitoraggio dell'andamento del titolo azionario
• organizzazione eventi ad-hoc per la comunità finanziaria (Investor Day)
• monitoraggio e aggiornamento delle principali novità regolamentari introdotte e che 
potrebbero influenzare i rapporti con la comunità finanziaria
RELAZIONI CON FORNITORI E PARTNER COMMERCIALI
Gestione responsabile dei fornitori e relazioni con i partner strategici
Nell’ambito delle attività di approvvigionamento, Cerved si prefigge il duplice obiettivo di 
acquistare a prezzi competitivi e di assicurare sempre elevati standard qualitativi. 
Un aspetto critico su cui la funzione Procurement si focalizza maggiormente è il rispetto dei 
tempi e delle priorità condivise con le unità richiedenti, con un’attenzione particolare agli 
aspetti ambientali, in modo tale da creare il minimo aggravio all’operatività quotidiana. 
Dal 2016 è emersa all’interno del Gruppo la necessità di presidiare maggiormente le 
attività afferenti agli aspetti di procurement, portando a sviluppare nel corso del 2017 
alcune azioni migliorative, sotto il profilo della definizione di un sistema organizzato, 
dell’aggiornamento dei processi e delle procedure di acquisto, della formazione dedicata 
agli approvvigionamenti per le unità richiedenti. Tutto questo, per una migliore definizione 
delle modalità di coinvolgimento e di ingaggio del personale dedicato ma anche per 
condividere gli obiettivi dei nuovi processi di acquisto. In ottica di consolidamento delle 
attività svolte, nel 2018 sono previste alcune attività di verifica del processo e di analisi di 
un eventuale efficientamento dei processi finora implementati.
Data la natura per lo più immateriale del business, Cerved si approvvigiona prevalentemente 
da fornitori di servizi, lavori e forniture, con prevalenza di servizi di natura intellettuale. 
Dal punto di vista dell’allocazione, i fornitori sono per la quasi totalità localizzati sul 
territorio italiano, in quanto fornitori italiani o aziende multinazionali con sedi in Italia. 
• Abbiamo oltre 2.300 fornitori
• Nel corso del 2017 Cerved ha avviato un progetto di revisione del processo degli 
acquisti che ha consentito di ottenere importanti risparmi sull’attività negoziale.
78