Cerved Information Solutions S.p.A. | Bilancio di Sostenibilità | 2017
Per ogni Società del Gruppo che adotta il Modello Organizzativo è stato attivato anche 
un canale dedicato tramite il quale dipendenti e terze parti possono segnalare potenziali 
violazioni dei principi del Codice Etico, del Modello, delle procedure e dei sistemi di 
controllo interni adottati dalle Società del Gruppo. 
Le segnalazioni di eventuali comportamenti non in linea con i principi indicati nel Codice 
Etico e nei Modelli Organizzativi sono monitorati costantemente dagli Organismi di 
Vigilanza. Nel caso si accertino situazioni potenzialmente in violazione alle indicazioni e 
prescrizioni del Codice Etico e dei Modelli Organizzativi, queste possono diventare oggetto 
di discussione in riunione o nei meeting straordinari, convocati ad hoc. Le eventuali azioni 
di miglioramento conseguenti diventano poi oggetto di monitoraggio tramite lo sviluppo 
di ulteriori attività di approfondimento. 
Nel  rispetto  della  normativa  sulla  privacy,  l'accesso  alle  informazioni  è  consentito 
esclusivamente ai membri dell’Organismo di Vigilanza della Società di competenza. 
La lotta alla corruzione attiva e passiva è un altro argomento di primissima rilevanza 
all’interno del Modello 231 e trova ampio spazio all'interno del Codice Etico e nei programmi 
annuali di formazione del Gruppo. Tramite la revisione del Modello, va segnalato come nel 
2016 sia stato recepito l'aggiornamento normativo in materia di “Anti corruzione”. 
Sebbene  non  sia  presente  una  struttura  dedicata  al  monitoraggio  del  rischio  di 
corruzione, gli Organismi di Vigilanza di ciascuna società del Gruppo ne hanno fatto un 
oggetto di analisi nell'ambito delle specifiche attività di controllo svolte. La gestione del 
rischio di corruzione è affidata a specifici presidi identificati all’interno delle Parti Speciali 
dei Modelli Organizzativi e delle procedure delle Società del Gruppo. 
COMPLIANCE E RISK MANAGEMENT
Compliance
Tutte le Società del Gruppo Cerved ottemperano a normative e regolamentazioni 
nazionali ed europee. Lo svolgimento delle attività, si estrinseca in contesti di business 
caratterizzati da un’evoluzione normativa rapida e frequente che richiede non solo molta 
attenzione ma anche aggiornamenti costanti. 
Per alcune società del Gruppo, quali Cerved Rating Agency (CRA) e Cerved Credit 
Management Group (CCMG), è prevista una funzione di conformità normativa interna, atta 
a presidiare le attività svolte. La relazione ai Consigli di Amministrazione delle rispettive 
Società ha una cadenza programmata con una periodicità semestrale.
Il Gruppo Cerved partecipa attivamente anche allo sviluppo di regole di autodisciplina e di 
codici di condotta coerenti con le normative di settore, anche con l’ausilio delle specifiche 
associazioni di categoria. 
24