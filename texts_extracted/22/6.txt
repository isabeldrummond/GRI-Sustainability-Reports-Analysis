Cerved Information Solutions S.p.A. | Bilancio di Sostenibilità | 2017
L’innovazione è da sempre elemento cardine della nostra strategia di crescita. Un 
esempio concreto è il principio dell’Open Innovation che, da anni, consente al Gruppo 
di capitalizzare le migliori competenze attingendo dalle esperienze di startup e centri di 
ricerca, con l’obiettivo di anticipare trend di mercato e costruire nuovi business per Cerved.
Il 2017 è stato un anno di importante rinnovamento dell’offerta. Un esempio rilevante è la 
Cerved Credit Suite, la nuova piattaforma con cui supportiamo le aziende nella gestione 
del processo di credito. È stata sviluppata con le più moderne metodologie di service 
design che hanno permesso il diretto coinvolgimento dei nostri clienti in tutte le fasi di 
sviluppo della piattaforma.
La nostra crescita è fortemente connessa alle persone che abbiamo saputo scegliere 
e ingaggiare negli anni. Solo nel 2017 abbiamo assunto 302 professionisti, tra cui anche 
alcuni profili chiave all’interno del Leadership Team.
Passione, spirito di iniziativa ed imprenditorialità sono i tratti distintivi dei nostri manager, 
che diventano artefici e protagonisti attivi del proprio percorso di crescita.
Per  supportare  sviluppo,  engagement  e  collaborazione,  Cerved  promuove  iniziative 
riguardanti percorsi di formazione, attenzione al work-life balance, come ad esempio il pilot 
sullo smart working, ed il meglio delle piattaforme di social enterprise (Workplace).
Oltre che al raggiungimento dei nostri obiettivi economici, puntiamo a portare un 
contributo culturale nei confronti delle Istituzioni e della Pubblica Amministrazione, 
svolgendo un ruolo di advocacy importante. Il Gruppo, infatti, è costantemente al fianco 
del policy maker nell’interpretare e prevedere i trend socio-economici più rilevanti.
Il tema della sostenibilità ambientale ci vede impegnati su più fronti. Il Gruppo punta 
a  minimizzare  gli  impatti  sull’ambiente  attraverso  la  razionalizzazione  delle  risorse 
consumabili e l’efficientamento energetico. Inoltre promuoviamo con azioni mirate la 
sensibilizzazione dei dipendenti verso comportamenti virtuosi nel rispetto dell’ambiente. 
Un passo importante è stato il trasferimento dell’headquarter da Milano a San Donato 
Milanese all’inizio del 2017. La nuova struttura ha permesso di ridurre il carbon foot print e, 
allo stesso tempo, di migliorare sensibilmente le condizioni di lavoro dei nostri dipendenti 
grazie ad ambienti più ampi, luminosi e connessi.
Il 2017 ha segnato un altro anno di importanti obiettivi raggiunti dal Gruppo in tutti 
gli ambiti, dalla performance economica, all’innovazione, al nostro ruolo di advocacy e 
abilitatore della crescita del paese.
Cogliamo l’opportunità per ringraziare le nostre persone per il loro impegno quotidiano 
6