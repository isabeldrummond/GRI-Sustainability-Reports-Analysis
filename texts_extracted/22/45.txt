 Priorità strategiche
Con riferimento all’ambito del Digital Marketing, nel 2016 Cerved Group ha integrato ed 
esteso la propria offerta di prodotti, attraverso l’acquisto di una quota di maggioranza 
di Clickadv S.r.l. (PayClick). PayClick, fondata nel 2008, è una società attiva nel settore 
del Digital Advertising e offre ai propri clienti soluzioni orientate al performance marketing 
supportate  da  tecnologie  proprietarie  con  il  marchio  PayClick.  Nel  medio  periodo 
l’acquisizione permetterà di sfruttare le sinergie commerciali con i clienti del mondo 
Business-to-Business e Business-to-Consumer, rendendo tale operazione incentivante e 
premiante per entrambe le realtà.
Nel corso del 2017 il Gruppo ha sviluppato Cerved Connect, una nuova applicazione che 
permette l’accesso immediato ai dati Cerved all’interno della piattaforma Salesforce, 
leader globale nel customer relationship management. La profondità e qualità dei dati 
ufficiali, potenziata dalle informazioni esclusive Cerved provenienti dall’analisi attenta 
di web e social media, offre agli utenti Salesforce uno strumento unico per arricchire le 
anagrafiche clienti e individuare nuove opportunità di business, attraverso un’analisi 
ancora più accurata e fedele dei prospect. 
Credit Management
I servizi di Cerved assistono i clienti lungo tutto il ciclo di vita del credito commerciale e/o 
finanziario, dal sollecito dei primi insoluti, fino al recupero delle sofferenze, in modo che il 
recupero del credito possa avvenire con un approccio guidato da dati, informazioni 
e valutazioni. Gestire in modo efficace i crediti si traduce nell’identificazione tempestiva 
dei clienti insolventi e in un intervento rapido e professionale per ridurre i tempi di rientro 
del denaro: questa modalità di gestione del credito garantisce la massimizzazione del 
ritorno in termini economici e il risparmio di risorse rispetto alle attività poste in essere. 
Una delle attività principali che Cerved svolge in tale ambito è la valutazione dei crediti, 
attraverso strumenti diagnostici evoluti e personalizzati in base alle dimensioni dei 
debitori, al settore merceologico o al territorio, permettendo di misurare la performance e 
di organizzare le corrette politiche di gestione del credito. Oltre a ciò, Cerved offre servizi 
relativi al recupero stragiudiziale, una procedura “bonaria” di carattere comunicazionale, 
amministrativo e legale che permette una risoluzione rapida ed economica evitando il 
ricorso a pratiche giudiziarie. 
Nel caso questa si rivelasse insufficiente, è previsto il recupero giudiziale, attraverso 
l’attivazione delle formalità procedurali previste dalla legislazione italiana vigente. Il 
Gruppo Cerved, inoltre, propone dei pacchetti di servizi che permettono l’outsourcing 
della gestione degli incassi, mediante dei veri e propri percorsi guidati, selezionati e 
integrati su specifiche esigenze. Con riferimento ai servizi per gli Istituti Finanziari, Cerved 
offre soluzioni specializzate per il remarketing di beni mobili e immobili che garantiscono 
minori costi di gestione e maggiori velocità di rivendita. 
Un’importante novità del 2017 è l’implementazione del nuovo Collection Score, finalizzato 
al recupero differenziato per tipologia di debito e di debitore, che ottimizza l’attività di 
recupero, evidenziando le posizioni su cui conviene investire in maniera prioritaria. 
45