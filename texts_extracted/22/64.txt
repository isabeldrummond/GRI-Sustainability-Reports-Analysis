Cerved Information Solutions S.p.A. | Bilancio di Sostenibilità | 2017
RELAZIONI CON LE PERSONE DEL GRUPPO
Diversità e pari opportunità
Il  Gruppo  Cerved  è  particolarmente  sensibile  alla  tematica  della  diversità  e  si 
impegna costantemente per tradurre in realtà i principi fondamentali di inclusione e 
valorizzazione di tutte le persone che compongono l’organizzazione. All’interno del 
Codice Etico, infatti, è chiaramente espressa la non ammissibilità, all’interno del Gruppo, 
di forme di discriminazione basate su razza, colore, sesso, età, religione, condizione 
fisica, stato civile, orientamenti sessuali, cittadinanza, origine etnica o qualunque altra 
discriminazione contraria alla legge. È altresì indicato che non è tollerata alcuna forma 
di ritorsione nei confronti di chi lamenti episodi di discriminazione o di molestia o abbia 
fornito notizie in merito. 
L’attività di selezione, valutazione e valorizzazione dei dipendenti e dei collaboratori 
viene condotta dalla funzione Risorse Umane nel rispetto delle procedure interne e 
sulla base delle esigenze aziendali. In particolare, nella fase di selezione e valutazione di 
nuove risorse, sono offerte le medesime opportunità a tutti i soggetti che si candidano 
e la relativa retribuzione viene stabilita esclusivamente utilizzando criteri di competenza 
professionale per il ruolo. 
Per la valutazione del rispetto della diversità e delle pari opportunità si fa riferimento 
all’analisi dell’inclusione di genere e di categorie protette. 
DATI 2017 
Il 62% dei dipendenti 
Cerved sono donne, 
il 16% dei dirigenti  
sono donne,
il 3,5% dei dipendenti 
appartiene a categorie 
protette
64