Cerved Information Solutions S.p.A. | Bilancio di Sostenibilità | 2017
comunicazioni di rating. Cerved Rating Agency applica una specifica politica che 
consente di garantire l’indipendenza dei rating da conflitti di interesse che potrebbero 
sorgere dalla struttura proprietaria dell'agenzia, dalle attività finanziarie o commerciali o 
dagli interessi dei dipendenti. Nel corso del 2017 non sono state riscontrate situazioni 
di conflitto di interesse che abbiano impattato sulle attività analitiche.
Il Codice di Comportamento e la Politica in materia di conflitti di interesse di Cerved Rating 
Agency sono pubblicamente disponibili sul sito internet della società e sono trasmessi 
ai dipendenti almeno una volta all'anno attraverso incontri di formazione dedicati. 
Cerved Rating Agency pubblica ogni anno un Rapporto di trasparenza, al fine di illustrare 
al mercato e alle parti interessate tutte le informazioni necessarie a comprendere la 
governance, le politiche principali, le comunicazioni richieste dal regolamento vigente e le 
attività delle funzioni di controllo. 
Cerved Rating Agency svolge la propria attività in conformità con il Regolamento CE 
1060/2009 relativo alle agenzie di rating del credito ed è monitorata dall'organismo di 
vigilanza preposto (ESMA - European Securities & Markets Authority). La funzione di Compliance 
di Cerved Rating Agency è indipendente e presenta al Consiglio di Amministrazione, con 
cadenza annuale, un piano delle attività di verifica e controllo, riferendo periodicamente 
sul suo aggiornamento ed esito sia al Consiglio di Amministrazione sia al Comitato 
Controllo e Rischi. In aggiunta, tale funzione si occupa di:
• monitorare le norme applicabili e valutare il loro impatto sui processi e sulle procedure 
aziendali 
• controllare e valutare l’adeguatezza e l’efficacia delle misure e delle procedure attuate 
al fine di assicurare l’adempimento della Società e dei suoi dipendenti degli obblighi 
derivanti dalla normativa in materia di agenzie di rating
• proporre le eventuali modifiche organizzative e/o procedurali necessarie a un miglior 
presidio dei rischi di non conformità
• verificare l’efficacia degli adeguamenti organizzativi realizzati 
• valutare la conformità alla regolamentazione di riferimento di tutti i progetti che la 
Società intende intraprendere
• verificare che il sistema premiante aziendale non sia in conflitto con gli obiettivi di 
compliance
• predisporre i flussi informativi in tema di compliance a tutte le strutture interessate, 
nonché progettare e verificare l’attività di formazione del personale
•  svolgere attività di formazione del personale nell’ambito di compliance
Per  quanto  riguarda  l’area  Centrale  dei  Bilanci  (CeBi)  dell’intero  Gruppo  Cerved, 
l’integrità e l’indipendenza delle informazioni presenti all’interno dei modelli di scoring 
e dei sistemi informativi in convenzione per le principali Banche italiane (SIEF, SIRC e 
SIAM) sono di fondamentale importanza, poiché afferiscono sia ai prodotti Cerved sia alle 
attività di consulenza del Gruppo Cerved. 
I  modelli  di  scoring  realizzati,  infatti,  devono  garantire  l’obiettività  delle  procedure 
statistiche, la qualità dei dati, delle analisi condotte e l’attendibilità dei risultati: ne 
42