 Priorità strategiche
Dal punto di vista degli standard e delle linee guida internazionali, nell’ambito del Sistema 
di Gestione della Sicurezza delle Informazioni (SGSI) il Gruppo Cerved si ispira alla 
norma internazionale UNI CEI ISO/IEC 27001:201313, che stabilisce i requisiti per 
definire, attuare, gestire, manutenere e migliorare un Sistema di Gestione della Sicurezza 
delle Informazioni in merito ad aspetti di sicurezza logica, fisica e organizzativa.
La sicurezza del patrimonio informativo aziendale del Gruppo Cerved si fonda sull’insieme 
di principi e requisiti necessari a proteggere e tutelare le informazioni, al fine di assicurarne 
l'integrità, la confidenzialità e la disponibilità mediante l’adozione di un adeguato sistema 
di gestione della sicurezza delle informazioni.
Il Gruppo Cerved è dotato di idonee strutture organizzative per il governo, la gestione 
operativa e il controllo della sicurezza delle informazioni. In particolare, le strutture 
preposte al governo e al controllo della sicurezza svolgono le seguenti attività:
• coordinamento con le strutture operative;
• periodica informativa in merito all’evoluzione delle minacce e delle relative soluzioni 
di sicurezza;
• periodico monitoraggio dell’efficacia operativa dei controlli implementati al fine di 
garantire la sicurezza delle informazioni. 
L’adeguatezza del Modello Organizzativo di Gestione della Sicurezza viene verificata 
attraverso  una  comparazione  con  le  best  practice  di  riferimento  e  il  monitoraggio 
costante dell’evoluzione della normativa in materia. All’interno di tale modello, il ruolo 
di coordinamento è attribuito al Comitato della Sicurezza, cui compete l’assegnazione 
di ruoli e responsabilità specifiche, la definizione di programmi di sensibilizzazione per 
i dipendenti e il controllo continuo dell’efficacia delle policy e delle procedure operative 
adottate.
Le strutture preposte alla gestione operativa della sicurezza informatica si occupano 
del disegno, della implementazione e della manutenzione delle soluzioni tecniche e 
organizzative necessarie a garantire un appropriato livello di sicurezza delle informazioni 
all’interno delle piattaforme tecnologiche e applicative in uso presso le società del Gruppo. 
A tal fine è garantita una adeguata segregazione dei ruoli e delle relative responsabilità 
tra le attività di governo e controllo della sicurezza e le attività di gestione operativa delle 
soluzioni informatiche.
Per quanto concerne il ruolo operativo, invece, questo viene attribuito, internamente al 
Gruppo, a diversi soggetti e funzioni:
• Responsabile  della  sicurezza  delle  Applicazioni  e  Responsabile  della  sicurezza 
dell’Infrastruttura
• Direzione Risorse Umane
• Proprietari dei dati
• Utenti finali
13. UNI CEI ISO/IEC 27001:2013 (Tecnologia delle informazioni - Tecniche di sicurezza - Sistemi di gestione 
della sicurezza delle informazioni - Requisiti). 
39