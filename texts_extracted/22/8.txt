Cerved Information Solutions S.p.A. | Bilancio di Sostenibilità | 2017
Nota 
Metodologica
Il  presente  documento  rappresenta  la  Dichiarazione  consolidata  di  carattere  non 
finanziario (di seguito anche “DNF” o “Bilancio di Sostenibilità”) predisposta ai sensi del 
D.Lgs. 254/16 del 30 dicembre 2016 (decreto di attuazione della Direttiva 2014/95/UE), 
ovvero lo strumento di rendicontazione utile a condividere con gli azionisti le performance 
economiche, sociali e ambientali di Cerved Information Solutions S.p.A. e delle Società 
controllate (di seguito anche “Cerved”, il “Gruppo Cerved” o il “Gruppo”). 
L’obiettivo principale del documento è quello di fornire una rappresentazione chiara e 
trasparente delle attività promosse dal Gruppo in ambito di sostenibilità, nella misura 
necessaria ad assicurare la comprensione dell'attività di impresa, del suo andamento, 
dei suoi risultati e dell'impatto dalla stessa prodotto in termini di miglioramento sul  
Sistema Paese.
La redazione dei contenuti è stata sviluppata in conformità ai «GRI Sustainability 
Reporting  Standards»  (2016)  pubblicati  dal  Global  Reporting  Initiative  (GRI),  secondo 
l’opzione «Core». È parte integrante del presente Bilancio la sezione “Allegati”, dove sono 
riportate informazioni di dettaglio e tabelle con dati quantitativi al fine di fornire esaustiva 
evidenza della copertura delle tematiche emerse come materiali e dei relativi indicatori GRI.
Le tematiche materiali sono state individuate attraverso la prima analisi di materialità 
realizzata nel 2017, le cui modalità di svolgimento sono descritte nel paragrafo “I principi 
di sostenibilità”.
I contenuti del presente Bilancio si riferiscono all’anno 2017 (dal 1 gennaio al 31 dicembre 
2017) e al fine di permettere la comparabilità dei dati nel tempo e valutare l’andamento 
delle attività del Gruppo, è stato proposto il confronto con l’anno precedente, laddove 
possibile. I dati e le informazioni sono stati raccolti e consolidati dalle varie funzioni 
responsabili di Cerved, utilizzando estrazioni dai sistemi informativi aziendali, dalla 
fatturazione e dalla reportistica interna ed esterna.
Le informazioni contenute nel presente Bilancio fanno riferimento alle società incluse 
nell’area di consolidamento utilizzata per il bilancio consolidato, fatta eccezione 
per Cerved Master Services S.p.A., Quaestio Cerved Credit Management S.p.A. e Credit 
Management S.r.l., in quanto acquisite al termine del 2017 ovvero ancora inattive al 31 
dicembre 2017, per le quali si è ritenuto di avviare il consolidamento delle informazioni 
8