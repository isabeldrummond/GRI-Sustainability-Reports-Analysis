Cerved Information Solutions S.p.A. | Bilancio di Sostenibilità | 2017
Etica, integrità e anti-corruzione
Nel 2015 il Gruppo ha adottato un proprio Codice Etico che esprime gli impegni e 
le responsabilità di Cerved nella conduzione degli affari e delle attività aziendali. Nel 
Codice sono definiti l’insieme dei valori e dei principi, nonché le linee di comportamento 
che devono essere assunte da ogni membro o collaboratore del Gruppo: ovverosia 
amministratori della Società così come tutte le persone che, indipendentemente dalla 
tipologia di lavoro svolto, operano per il Gruppo. Questi principi, approvati dal Consiglio di 
Amministrazione di Cerved e da tutte le Società controllate, vengono sottoscritti da ogni 
dipendente. Il Codice, infatti, ha l’obiettivo di disciplinare tutte le attività e i rapporti del 
Gruppo verso i dipendenti, la Pubblica Amministrazione, i clienti, i fornitori, i mass media, 
gli azionisti e la comunità finanziaria in genere.
Principi di riferimento
• rispetto delle norme e delle procedure 
• correttezza e professionalità 
• riservatezza delle informazioni 
• trasparenza della gestione
• concorrenza leale 
• sicurezza e salute dei lavoratori 
• tutela dell’ambiente 
• prevenzione dei conflitti di interesse 
• tutela della proprietà intellettuale 
• lotta alla corruzione e alle frodi
Nel marzo 2015, il Consiglio di Amministrazione di Cerved Information Solutions ha adottato 
il Modello di Organizzazione Gestione e Controllo ex D. Lgs. 231/2001 (in seguito 
aggiornato a marzo 2016) e costituito l'Organismo di Vigilanza (gli attuali componenti sono 
stati nominati nel febbraio 2017). Molte10 delle Società del Gruppo hanno adottato un 
proprio modello, nominando un proprio Organismo di Vigilanza. 
Il Modello 231/01 si compone delle seguenti sezioni:
una parte generale, in cui si ritrovano riassunti i punti salienti relativi alle 
caratteristiche del Gruppo, le motivazioni e le finalità perseguite, la costruzione, 
le componenti e i principali protocolli che compongono il Modello di Gestione e 
Controllo nonché la regolamentazione dell’Organismo di Vigilanza
le parti speciali che hanno la funzione di individuare i reati potenzialmente 
a  rischio  di  commissione  e  le  correlate  attività  sensibili,  illustrare  alcune 
delle  possibili  modalità  di  commissione  degli  illeciti,  richiamare  i  principi 
comportamentali da rispettare e le misure preventive da adottare. 
10. Solo Major1, oltre alle Società neoacquisite e/o neocostituite, non ha adottato un proprio Modello di 
Organizzazione Gestione e Controllo ex D. Lgs. 231/2001.
22