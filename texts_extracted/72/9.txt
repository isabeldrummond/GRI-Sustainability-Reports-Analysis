Impresa Pizzarotti & C. S.p.A. 
Settori di attività: 
 
Infrastrutture 
La realizzazione di grandi opere pubbliche nell’ambito delle infrastrutture di trasporto (stradali, 
ferroviarie, metropolitane), rappresenta una delle aree prevalenti, sia in Italia che all’estero, nelle 
quali il Gruppo Pizzarotti agisce in qualità di EPC Contractor. 
 
Edilizia 
Le costruzioni civili (residenziali, direzionali, commerciali, produttive, ospedaliere) rappresentano 
per il Gruppo Pizzarotti un’importante attività operativa e una costante opportunità di investimento. 
Decenni di successi produttivi dimostrano il livello di eccellenza raggiunto nel settore, sia al livello 
nazionale che internazionale. 
 
Immobiliare 
All’estero il settore è caratterizzato dalla realizzazione e promozione di iniziative di alto pregio con 
l’obiettivo di offrire al mercato un prodotto sempre all’avanguardia, sia nel design come nella 
tecnica. 
In Italia, l’attività immobiliare del Gruppo si conferma concentrata principalmente su operazioni di 
riqualificazione urbana di aree inserite all’interno dei centri abitati ed occupate in precedenza da 
complessi industriali dismessi. Questo settore completa in modo ottimale e sinergico il core business 
dell’attività costruttiva, mettendo a frutto la grande professionalità, l’esperienza, la reputazione 
conquistate  nel  campo  dei  grandi  appalti  e  dei  grandi  lavori  sia  in  ambito  nazionale  che 
internazionale.  
 
Prefabbricati 
A partire dagli anni settanta del secolo scorso, accanto al settore delle costruzioni, si è sviluppata la 
divisione dedicata all’industrializzazione nel campo delle costruzioni, con la realizzazione di un primo 
stabilimento nella provincia di Parma e, circa una decina di anni più tardi, di uno stabilimento nella 
provincia di Arezzo. Nel 1984 è stato finalizzato un terzo stabilimento industriale nella provincia di 
Potenza.  
Le tre unità produttive permettono alla divisione Prefabbricati del Gruppo Pizzarotti di far fronte 
alle esigenze del mercato nazionale, raggiungendo una posizione di leadership in Italia per volume 
di produzione sia nel segmento degli edifici prefabbricati industriali e per il terziario che in quello 
del comparto ferroviario. 
 
Gestioni e Concessioni 
Il Gruppo Pizzarotti cura la realizzazione e la gestione integrata di servizi e strutture ad alta intensità 
tecnologica. Le attività sviluppate nel comparto ‘Gestioni’ includono la locazione e manutenzione di 
immobili, i servizi sulle tecnologie sanitarie ospedaliere, la manutenzione di infrastrutture stradali, 
la gestione di impianti di depurazione. 
Dichiarazione Consolidata Di Carattere Non Finanziario        10
   
 