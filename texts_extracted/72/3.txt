Impresa Pizzarotti & C. S.p.A. 
A valle di questo capitolo viene riportato in modo schematico il perimetro di rendicontazione 
individuato ed eventuali opere escluse. 
 
La DNF rendiconta sui temi relativi alla gestione del personale e diritti umani, alla salute e sicurezza 
sul lavoro, all’ambiente, al coinvolgimento delle comunità locali, alla gestione della catena di 
fornitura e alla lotta alla corruzione ritenuti significativi e materiali secondo un processo specifico e 
consolidato, che tiene conto delle attività specifiche del Gruppo Pizzarotti, illustrato di seguito nel 
documento. 
Al fine di uniformare la rendicontazione delle informazioni e facilitarne il collegamento con i 
contenuti indicati dalla richiamata normativa, per ciascun ambito tematico viene data evidenza della 
materialità del tema rispetto alle attività di Pizzarotti, dei rischi ad esso collegati, delle politiche e 
degli  impegni  e  dei  risultati  ottenuti  e  monitorati  attraverso  indicatori  ad  hoc,  in  grado  di 
rappresentare i risultati di gestione. 
I dati e le informazioni della presente Dichiarazione sono riferibili a eventi accaduti nel corso 
dell’esercizio  di  riferimento,  derivanti  dall’attività  di  impresa,  rilevanti  in  base  all’analisi  di 
materialità effettuata in conformità al Decreto 254. 
Il processo di rendicontazione, in linea con quanto previsto dalle procedure di Reporting del Bilancio 
Consolidato di Gruppo, prevede la definizione di un Reporting Package validato centralmente ed 
inviato ai key user identificati in ogni società del Gruppo Pizzarotti per la raccolta delle informazioni. 
I Package sono poi raccolti centralmente, verificati e consolidati da parte delle funzioni responsabili. 
I dati relativi agli esercizi 2015 e 2016 non sono riportati, salvo alcuni casi, in quanto non reperibili 
in maniera completa ed accurata e, pertanto, affidabile per garantire un confronto oggettivo con i 
dati 2017. Inoltre, in relazione alle informazioni quantitative riportate nel presente documento per 
le quali è stato fatto ricorso a delle stime, il relativo dettaglio è opportunamente segnalato nei 
diversi capitoli. 
 
In considerazione del fatto che, nella rendicontazione di questo primo esercizio non tutti i cantieri / 
stabilimenti / uffici / Società sono stati in grado di fornire i dati correlati ad energia, acqua e rifiuti, 
si è provveduto ad effettuare specifiche stime per coprire il perimetro descritto in precedenza. Tali 
stime sono basate sui dati affidabili raccolti riportato all’unità operativa identificata nelle ore 
lavorate (totale delle ore lavorate da dipendenti del Gruppo e da terzi) per ogni singolo cantiere / 
stabilimento / ufficio. A seguito di ciò, è stata prodotta una media dei consumi orari suddivisa per 
tipologia: infrastruttura, edilizia, uffici, prefabbricati, gestioni/concessioni. In questo modo, con la 
media ottenuta, è stato possibile stimare un consumo per ogni entità il cui dato non è stato reperito, 
rapportandolo alle ore lavorate. 
 
Il presente documento è stato sottoposto a Limited Assurance secondo quanto previsto da ISAE 
3000 Revised, da parte di una società di revisione. La verifica è stata svolta secondo le procedure 
indicate nella “Relazione della Società di Revisione Indipendente”, riportata in calce al documento. 
Il Consiglio di Amministrazione di Impresa Pizzarotti & C. S.p.A. ha approvato la Dichiarazione 
consolidata Non Finanziaria il 30 Maggio 2018. 
   
Dichiarazione Consolidata Di Carattere Non Finanziario        4
   
 