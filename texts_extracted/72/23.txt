Impresa Pizzarotti & C. S.p.A. 
Per quanto riguarda il tema dell’attrazione delle risorse dal mercato, si segnala il Progetto Talenti, 
consistente in un progetto di selezione di giovani tramite partnership con le principali Università di 
ingegneria e Politecnici italiani, per un percorso di inserimento di giovani ad alto potenziale destinati 
ad una carriera all’estero. Nel 2017 si è svolta la seconda edizione con l’assunzione di circa 15 giovani 
ingegneri, destinati alle commesse e branch estere. 
 
Tale progetto è rientrato in una più ampia politica di ricambio generazionale, con la recente 
definizione di un accordo con le Organizzazioni Sindacali per un piano di prepensionamento e 
conseguente assunzione di giovani risorse. 
 
In tema di branding ed attrattività sul mercato del lavoro, giova sottolineare l’attivazione di circa 50 
tirocini tra curriculari ed extracurriculari, con un incremento rispetto al 2016 ci circa il 20% in termini 
percentuali, molti dei quali trasformati in contratti di lavoro, nonché l’indagine condotta da una 
società indipendente con la finalità di misurare gli ambienti lavorativi e le aziende dove si lavora 
meglio, le cui risultanze per l’anno 2017, hanno visto Impresa Pizzarotti & C S.p.A. tra le migliori 
aziende del settore edilizio. 
Per quanto riguarda il tema del wellness del dipendente, nella consapevolezza dei vantaggi derivanti 
da  un  ambiente  sano  e  di  lavoro-vita  equilibrato,  il  Gruppo  ha  sempre  prestato  particolare 
attenzione al clima organizzativo interno e di benessere in generale. Il Progetto Benessere del 
dipendente, nato per promuovere e sostenere una politica di conciliabilità tra vita lavorativa e vita 
familiare per le tematiche che riguardano la persona, la coppia, la famiglia e la gestione dei figli, è 
in continua evoluzione per introdurre nuovi progetti ed interventi per la finalità citata. In particolare, 
si segnalano gli interventi relativi a borse di studio per i figli dei dipendente meritevoli, per 
incentivare e sostenere esperienze di studio all’estero (Intercultura), tirocini ed alternanza studio-
lavoro riservati ai figli dei dipendenti, pacchetti famiglia per facilitare il trasferimento all’estero per 
motivi di lavoro, piani pensionistici integrativi per i paesi nei quali non è previsto un piano del 
servizio nazionale ,interventi per il sostegno e rimborso delle spese mediche e di attenzione alla 
salute fisica mediante l’introduzione del mese della salute, la istituzione di uno sportello di ascolto, 
che con la disponibilità di strutture e professionisti specializzati è a disposizione dei lavoratori per la 
gestione di situazioni di disagio e/o malessere sia individuale che famigliare e lavorativo. 
Infine, è stata introdotta la possibilità per i dipendenti di partecipare a progetti di volontariato, 
mediante l’introduzione della settimana del volontariato che consente l’adesione a specifici progetti 
di supporto ed assistenza a cooperative ed associazioni che operano nel sociale. In particolare, nel 
2017 l’adesione del personale Italia a tale progetto di volontariato è aumentata di circa il 50% 
rispetto al 2016, evidenziando l’apprezzamento ed importanza di tale iniziativa di sostegno sociale 
e di identificazione del personale alle iniziative del gruppo. 
 
 
 
 
Dichiarazione Consolidata Di Carattere Non Finanziario        24
   
 