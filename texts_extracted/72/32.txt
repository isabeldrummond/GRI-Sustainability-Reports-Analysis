Impresa Pizzarotti & C. S.p.A. 
Le attività a presidio 
Il Gruppo Pizzarotti ritiene la tematica relativa alla salute e alla sicurezza di elevata importanza 
proprio in relazione alla natura del suo business. A tal proposito, il Gruppo dispone del documento 
“Politica Integrata Aziendale” all’interno della quale è espresso l’impegno per la tutela della salute 
e della sicurezza dei lavoratori. Il Gruppo si è dotato di un Sistema Integrato di Gestione Qualità 
Sicurezza ed Ambiente attraverso il quale gestisce le tematiche relative alla salute e sicurezza dei 
propri lavoratori, sia in Italia che nei vari Paesi esteri, secondo precisi standard normativi (D.Lgs 
81/08 per l’Italia, ordinamento Giuridico Locale e OHSAS 18001) che prevedono l'implementazione 
di procedure ed istruzioni operative di Divisione che governino tutti i processi legati alla gestione 
della salute e sicurezza, monitorando gli eventi nell'ottica del miglioramento continuo. Tale Sistema 
di Gestione è supportato dal “Manuale del Sistema di Gestione Integrato” contenente la descrizione 
dei processi e delle responsabilità affidate nonché le linee guida per l’implementazione. 
Essendo il Gruppo Pizzarotti presente in diversi paesi, gli aspetti di salute e sicurezza sono gestiti in 
conformità alle leggi e ai regolamenti specifici locali e secondo le procedure ed Istruzioni di Divisione 
Estero adottate del Gruppo; va precisato che per l’Estero è stato creato un Dipartimento dedicato 
alle Tematiche di Salute e Sicurezza come di Tutela dell’Ambiente (HSE) che coordina e gestisce tali 
aspetti ed il personale coinvolto, definendo e facendo applicare istruzioni e linee guida, tali da 
garantire al Gruppo una completa sorveglianza sui processi. 
 
In Italia sono identificati i Rappresentanti del Lavoratori per la Sicurezza (RLS) che ricoprono un ruolo 
di verifica e consultazione in materia. All’interno dei cantieri, talvolta, dove la figura di RLS non è 
presente, vengono nominati i Rappresentanti dei Lavoratori per la Sicurezza Territoriale (RLST). 
 
Di seguito sarà rappresentato quanto messo in atto dal Gruppo, indicativo e non esaustivo, circa le 
attività a promozione della salute e sicurezza, applicabili, come già menzionato, a tutte le Aree ed 
unità produttive che dichiarano di utilizzare il Sistema di Gestione Aziendale o in cui la datorialità 
sia in capo all’Impresa: 
In Romania vengono svolte attività di sorveglianza, visite mediche, supervisione dei dispositivi di 
protezione adottati, segnalazione delle aree pericolose, controllo dei sistemi di presa e segnalazione 
e organizzazione per il primo soccorso. I rischi individuati pertanto vengono gestiti secondo un Piano 
dei Rischi predisposto dal Responsabile della Sicurezza e, in base al gruppo di rischio identificato, 
viene fornita ai lavoratori l’attrezzatura appropriata per prevenire eventi negativi e incidenti. Per 
proteggersi dai rischi correlati al lavoro nei cantieri, il Gruppo prevede che i propri lavoratori 
indossino le attrezzature e i dispositivi di protezione individuale, che vengano segnalate le aree 
pericolose, effettuato il monitoraggio continuo sull’attività e che le non conformità siano segnalate 
e risolte nell’immediato. 
In Cameroun, con riferimento al rischio di incendio, è prevista all’interno degli uffici, l’installazione 
di rilevatori di fumo e allarmi mentre, con riferimento agli infortuni è prevista la dotazione negli 
uffici di un kit di primo soccorso; inoltre si prevede di istituire un comitato per la salute e la sicurezza 
nel 2018. 
Dichiarazione Consolidata Di Carattere Non Finanziario        33
   
 