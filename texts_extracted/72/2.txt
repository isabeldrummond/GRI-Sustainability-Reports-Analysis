Impresa Pizzarotti & C. S.p.A. 
Nota metodologica 
 
Impresa Pizzarotti & C. S.p.A., in qualità di ente di interesse pubblico (ai sensi dell’articolo 16, comma 
1, del decreto legislativo 27 gennaio 2010, n. 39), società madre di un Gruppo avente limiti 
dimensionali di dipendenti, stato patrimoniale e ricavi netti superiori alle soglie previste dall’art. 2 
comma 1, è soggetto all’applicazione del Decreto Legislativo 30 dicembre 2016, n. 254 (di seguito 
anche Decreto 254) “Attuazione della direttiva 2014/95/UE del Parlamento europeo e del Consiglio 
del  22  ottobre  2014,  recante  modifica  alla  direttiva  2013/34/UE  per  quanto  riguarda  la 
comunicazione di informazioni di carattere non finanziario e di informazioni sulla diversità da parte 
di talune imprese e di taluni gruppi di grandi dimensioni”. 
 
La  presente  Dichiarazione  Non  Finanziaria  consolidata  (di  seguito  anche  “DNF”)  del  Gruppo 
Pizzarotti al 31 dicembre 2017 è stata redatta secondo l’opzione GRI-Referenced prevista dal GRI 
Standards (2016) del Global Reporting Initiative e utilizzando i Reporting Principles definiti dal “GRI 
Standards: 101 Foundation”. In particolare, il documento fa riferimento (Referenced) ai “Topic 
specific standard” elencati nella “Tabella di correlazione al D.Lgs 254 e al GRI-Referenced”. 
 
La DNF comprende i dati della Capogruppo Impresa Pizzarotti & C. S.p.A. e delle sue società 
consolidate integralmente, “nella misura necessaria ad assicurare la comprensione dell’attività del 
Gruppo, del suo andamento, dei suoi risultati e dell’impatto dalla stessa prodotta”. 
 
Il  perimetro  è  stato  definito nell’ambito  dei  progetti/Società del  Gruppo  ricadenti  all’interno 
dell’area di consolidamento individuata nel Bilancio Consolidato dell’anno di riferimento, sulla base 
della valutazione della significatività di ogni progetto per il business del Gruppo ai fini delle 
informazioni non finanziarie. 
 
Le informazioni presenti nel report si riferiscono a: 
-  Progetti ritenuti significativi in termini di produzione annua in cui il Gruppo, Impresa Pizzarotti 
& C. S.p.A. ovvero le Società da questa controllate direttamente o indirettamente, esercita una 
sostanziale leadership di natura gestionale (leading partner); 
-  Sede centrale e stabilimenti produttivi; 
-  Succursali ritenute significativi per dimensioni o per attività svolte. 
 
Sono quindi esclusi dal perimetro di rendicontazione progetti in cui il Gruppo non svolge un ruolo di 
leading partner o il cui contributo in termini di Dichiarazione non Finanziaria non sia stato ritenuto 
essere significativo, le società finanziarie e quelle di promozione immobiliare. 
 
Considerata  la  natura  e  le  dimensioni  dei  progetti  del  Gruppo,  la  rappresentazione  delle 
informazioni di natura ambientale e relative a temi di salute e sicurezza dei lavoratori è aggregata 
in aree geografiche secondo la sede del progetto e non secondo quella della Società che lo gestisce, 
anche al fine di rendicontare l’impatto dell’opera nell’area geografica in cui questo si manifesta. 
Eventuali ulteriori limitazioni di tale perimetro sono illustrate nella “Tabella di correlazione al D.Lgs 
254 e al GRI-Referenced”. 
 
 
 
Dichiarazione Consolidata Di Carattere Non Finanziario        3
   
 