Impresa Pizzarotti & C. S.p.A. 
I rapporti con la comunità locale 
I rischi per il Gruppo 
Il Gruppo Pizzarotti si impegna costantemente nella gestione degli aspetti sociali afferenti alle 
relazioni con la comunità locale, contribuendo al benessere socio-economico dei territori nei quali 
è presente. 
 
In particolare, sono stati avviati dei progetti a scopo sociale, con il supporto della Fondazione 
Pizzarotti, tesi a creare una significativa sinergia tra la mission della Fondazione (“promuovere una 
cultura  della  collaborazione,  intesa  come  opportunità  per  contribuire  in  modo  partecipe  al 
miglioramento delle condizioni di vita del nostro tempo”), e le attività e la presenza del Gruppo. A 
tale proposito, si citano i progetti sviluppati in Perù, in collaborazione con l’Ufficio Cooperazione 
dell’Ambasciata Italiana Ufficio in Perù, attraverso cui sono stati destinati dei contributi a favore di 
due fondamentali diritti dell’uomo: salute ed istruzione, a favore di un locale comitato per la salute  
di Catagos, nel nord del paese, ed in cooperazione con il Ministero dell’Educazione Peruviano, sono 
state consegnate attrezzature per il funzionamento di scuole nella provincia di Julcàn. Altro progetto 
riguarda  l’area  di  Napoli  –  Scampia,  dove  è  previsto  un  contributo  della  Fondazione  per  la 
realizzazione di una casa famiglia per l’accoglienza di minori compresi tra la fascia di età da 0 a 8 
anni, senza differenza di genere, religione e nazionalità. 
 
In termini più ampi, il Gruppo Pizzarotti si impegna nel mantenere un confronto costante con le 
comunità locali nei paesi e nelle zone in cui opera. Se da un lato l’impatto generato nei confronti 
della comunità locale è correlato alle eventuali interferenze causate dalle infrastrutture del Gruppo 
presenti sul territorio in cui opera, dall’altro lato le attività del Gruppo comportano necessariamente 
anche la creazione di posti di lavoro locali, oltre ad un indotto significativo. 
A tal proposito sono stati identificati potenziali rischi correlati al tema del rispetto dei diritti umani, 
piuttosto che ai rapporti con le comunità locali quali i rischi reputazionali derivanti dalla mancata 
armonizzazione delle opere prodotte con il tessuto sociale e i rischi connessi ad un mancato 
confronto con la comunità locale.   
 
Le attività a presidio 
Con riferimento alle pratiche di coinvolgimento delle comunità locali, queste sono valutate dal 
Consiglio di Amministrazione (CdA) con il coinvolgimento degli Amministratori competenti, della 
funzione risorse umane ed eventuali funzioni proponenti un’iniziativa o interessate per competenza 
di area (cantieri).  
 
Principali indicatori 
In materia di aspetti legati alla comunità locale sono state sviluppate alcune attività da parte dei 
singoli  paesi.  Ad  esempio  in  Italia  sono  stati  attivati  tirocini  (curriculari,  extracurriculari  e 
inserimento)  alcuni  dei  quali  in  convenzione  con  Cisita  Ente  dell’Unione  Industriali  Parma, 
l’Università di Firenze, l’Università di Parma e l’Università degli Studi Internazionali di Roma. 
Dichiarazione Consolidata Di Carattere Non Finanziario        38
   
 