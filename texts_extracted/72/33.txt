Impresa Pizzarotti & C. S.p.A. 
In Francia, come in altri Paesi in cui il Gruppo è presente con una struttura stabile, è stato istituito 
un Servizio HSE (Health Safety & Environmet) di Branch; nello specifico Paese (Francia) il presidio 
operativo in materia di Salute e Sicurezza è in carico al partner locale di progetto che garantisce il 
rispetto dei requisiti contrattuali e legali in materia secondo la legge locale. In Medio Oriente, e non 
solo, il Gruppo segue le prassi di sicurezza comunicate dagli enti locali e dall’Ambasciata Italiana nel 
Paese ospite, comunica direttive in materia di security ai lavoratori (tramite una Struttura di Security 
interna) e mantiene contatti continui con i rappresentanti dell'ambasciata Italiana. Riferendosi al 
RLS, l’Impresa, con votazione informatica (mail), ha fatto eleggere ai suoi dipendenti in distacco, un 
Rappresentante dei Lavoratori Estero, al quale far riferimento per tutti i Paesi in cui opera ed il quale, 
ai fini della consultazione, a campione o su richiesta dei dipendenti, svolge visita dei luoghi di lavoro 
e conseguente riunione.  
In Moldavia, come in Romania, gli aspetti relativi a salute e sicurezza vengono gestiti e monitorati 
attraverso un Piano equivalente al DVR, chiamato TESA, per i rischi derivanti da attività d’ufficio e 
dal OHSMP, genericamente in lingua locale “Planu Propru SSM” per i Rischi Operativi di cantiere, 
che indica come mitigare e gestire i rischi legati a tale tematica. Il monitoraggio del rischio da 
cantiere viene effettuato su base giornaliera e, ove necessario, sono adottate misure di mitigazione. 
In Perù il Gruppo si avvale di un Servizio di Prevenzione, un Servizio di Medicina del Lavoro e 
procedure e documenti che dettagliano la metodologia di identificazione dei pericoli e valutazione 
dei rischi associati alla salute e alla sicurezza dei lavoratori al fine di stabilire i rispettivi controlli per 
l’eliminazione, riduzione e mitigazione dei rischi. Il Comitato congiunto per la salute e la sicurezza 
sul lavoro opera a tutti i livelli dell'organizzazione ed è formato da due rappresentanti del Datore di 
Lavoro e due Rappresentanti dei Lavoratori. 
Con particolare riferimento alla Polonia, all’interno del Piano di Commessa è presente il Piano di 
Salute e Sicurezza che descrive tutte le precauzioni adottate dal Gruppo in materia. Tale documento, 
accessibile a tutti i lavoratori, riporta in maniera dettagliata la documentazione necessaria da parte 
del Gruppo e dei subappaltatori nonché le procedure e le responsabilità delle diverse figure 
all'interno del cantiere; inoltre in Polonia è presente un Rappresentante dei Lavoratori per la 
Sicurezza aziendale per la divisione estero, eletto dai lavoratori distaccati.  
Negli Emirati Arabi Uniti e in Kuwait, a causa del contesto in cui opera il Gruppo, non vi è alcuna 
rappresentanza o comitato dei lavoratori. 
In Montenegro il Comitato per la sicurezza opera a livello middle management e comprende 
supervisori di cantiere, direttori di costruzione, responsabili di cantiere e team di sicurezza. 
 
Al fine di poter omogeneizzare le attività a livello di Gruppo, lo stesso si avvale, con specifici 
documenti di Divisione (Italia ed Estero) di apposite Istruzioni per l’individuazione, la gestione e la 
trattazione delle Non conformità normative in ambito salute e sicurezza dei lavoratori. Il Gruppo 
prevede, anche a tal fine, che a tutti i dipendenti venga erogata formazione in materia di salute e 
sicurezza. 
Il Gruppo Pizzarotti si è posto come obiettivo principale, la riduzione al minimo del numero degli 
infortuni in tutti i paesi, attraverso il monitoraggio degli indici di frequenza e di gravità.  
Dichiarazione Consolidata Di Carattere Non Finanziario        34
   
 