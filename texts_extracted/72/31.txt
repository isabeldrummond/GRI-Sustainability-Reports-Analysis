Impresa Pizzarotti & C. S.p.A. 
La tutela della salute e sicurezza sul lavoro 
I rischi per il Gruppo 
La tematica individuata dall’analisi di materialità relativa alla gestione della salute e sicurezza sui 
luoghi di lavoro risulta di primaria importanza per il Gruppo Pizzarotti. 
Con riferimento al perimetro Italia, i principali rischi a cui sono soggetti i lavoratori si suddividono 
in due macro categorie: rischi da ufficio e rischi tipici da cantiere.  
I rischi da ufficio sono riconducibili all’uso di videoterminali (VDT), rischi legati all’illuminazione 
dell’ufficio, al microclima, rischio di incendio e di terremoto, stress da lavoro correlato, rischi 
connessi all’esposizione ai campi magnetici ed incidenti in itinere.  
I rischi tipici da cantiere sono identificabili come rischi di cadute dall’alto e cadute a livello, rischi 
dovuti all’elettrocuzione, schiacciamento, seppellimento, rischio di subire urti e impatti, rischi 
derivanti dalla movimentazione manuale da carichi, rumore, polveri, vibrazioni, atmosfere esplosive 
e variazioni climatiche. Tutti i rischi legati al lavoro d’ufficio identificati sono presentati ed analizzati 
all’interno del Documento di Valutazione dei Rischi (DVR), mentre i rischi legati alle attività svolte 
nei cantieri vengono esaminati all’interno dei Piani Operativi di Sicurezza. Tali documenti, applicabili 
alle realtà italiane, individuano, per ogni rischio, i sistemi di prevenzione e protezione, suddivisi per 
tipologia di mansione, da attuare al fine di mitigare gli effetti negativi che possono verificarsi a 
discapito dei lavoratori. 
In taluni paesi è possibile anche individuare rischi dovuti a conflitti religiosi e politici, che possono 
impattare sui dipendenti del Gruppo. 
Con riferimento al mercato internazionale, e fermo restante l’individuazione dei rischi, per il 
personale Espatriato, così come rubricati nel DVR specifico per singolo Paese (rischi da ufficio), per 
equivalenza legislativa dettata dalla Direttiva Europea 89/391 nel Documento di Valutazione dei 
Rischi Aziendali (EU) riferito a tutto il personale operante nell’Area, e nel Health Safety & Environmet 
(HSE) Plan di Progetto (rischi operativi) sviluppato ogni qualvolta l’impresa ha la titolarità del 
Contratto o la datorialità sul Progetto (Paesi EU ed Extra EU), i rischi variano rispetto alla tipologia 
di attività e a seconda che gli incarichi siano in fase di progettazione oppure rispetto allo stato di 
avanzamento dei cantieri. 
Riferito al perimetro estero, pur con le complessità dettate dai singoli Paesi e leggi locali ascrivibili 
agli aspetti di Igiene e Sicurezza sul lavoro, il Gruppo indirizza le valutazioni del Rischio, in primis 
gestendole secondo le proprie Istruzioni di Divisione ed in secundis valutando di volta in volta se la 
legislazione locale sia più o meno stringente di quella della Casa Madre (Italia) e discriminando in 
base all’appartenenza o meno all’Unione Europea. 
 
Nei cantieri situati in Francia, Arabia Saudita, Svizzera, Moldavia, Montenegro, Kuwait, Perù, Russia, 
Polonia e Romania il Gruppo, nel corso del 2017, ha effettuato audit tecnici periodici all’interno dei 
cantieri da parte di personale specializzato. In sede di audit viene verificata l’adozione di azioni 
correttive per la gestione dei rischi individuati. 
Dichiarazione Consolidata Di Carattere Non Finanziario        32
   
 