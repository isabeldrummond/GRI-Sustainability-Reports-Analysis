Impresa Pizzarotti & C. S.p.A. 
La lotta alla corruzione 
I rischi per il Gruppo 
Da sempre il Gruppo mostra grande sensibilità rispetto alla tematica della prevenzione dei reati. Per 
questo il Gruppo ha definito, all’interno del proprio Codice Etico e del Modello di Organizzazione, 
Gestione e Controllo, ai sensi del D.Lgs. 231/01 – quest’ultimo applicabile alla Capogruppo italiana 
– gli impegni e le responsabilità etiche cui i componenti dell’organizzazione sono chiamati ad 
attenersi nello svolgimento delle attività di Gruppo. Agli amministratori, dirigenti, dipendenti e 
collaboratori è richiesto di seguire tali principi con particolare attenzione alle tematiche di anti-
corruzione e anti-riciclaggio nei rapporti con tutti gli interlocutori del Gruppo come amministrazioni 
pubbliche, società ed enti privati, banche, fondi di investimento, fornitori e consulenti provenienti 
ed operanti non solo in Italia ma anche nei vari paesi all'estero. 
La Capogruppo Impresa Pizzarotti & C SpA, grazie all’adozione del Modello di Organizzazione, 
Gestione e Controllo ex D.Lgs 231/01, ha individuato le aree e i processi aziendali ad alto rischio 
rispetto ai reati di riciclaggio, autoriciclaggio e corruzione, predisponendo per ciascuno di questi 
specifiche misure di prevenzione, applicabili per tutte le categorie di processi e attività a rischio 
reato.  
Nello specifico, i rischi individuati relativi ai reati di riciclaggio e autoriciclaggio sono quelli connessi: 
 - all'utilizzo di capitali provenienti da attività illecite commesse da altri, al fine di ottenere un 
profitto o allo scopo di ostacolarne l'identificazione della loro provenienza delittuosa;  
- l'impiego di risorse illecitamente ottenute in proprio, investite in attività economiche lecite, al fine 
di produrre frutti ulteriori e inquinando in tal modo la derivazione illecita originaria.    
I  processi  aziendali  maggiormente  interessati  da  tali  rischi  sono  i  seguenti: 
“Amministrazione/Finanza”, “Gare”, “Approvvigionamenti”, “Produzione”, “Commerciale”. 
Con riferimento ai reati di corruzione, i principali rischi derivano dall’attività ordinaria del Gruppo, 
ovvero dalla gestione delle commesse e sono riportati di seguito: 
-  pagamento diretto o indiretto (mediante intermediario) ad un Pubblico Ufficiale, Incaricato di 
pubblico servizio o ad un terzo soggetto estraneo (nell'ambito della corruzione tra privati) quale 
corresponsione per benefici illeciti; 
-  pagamento diretto ai medesimi soggetti summenzionati previa creazione di provvista in nero; 
-  attribuzione di incarichi di consulenza e/o collaborazione al Pubblico Ufficiale, Incaricato di 
pubblico servizio o a persona a questi legata da rapporti famigliari quale corresponsione a 
benefici illeciti; 
-  assunzioni dirette di familiari dei medesimi soggetti summenzionati raggirando le verifiche di 
correttezza e congruenza rispetto al ruolo; 
-  propagazione di responsabilità a seguito di illecito corruttivo commesso dall'esponente di uno 
dei partner commerciali, nell'ambito di una JV. 
Anche per tali categorie di reati, i processi aziendali, maggiormente interessati dai relativi rischi, 
sono: “Amministrazione/Finanza”, “Gare”, “Approvvigionamenti”, “Commerciale”, a cui si aggiunge 
anche il processo/attività di assunzione del personale da parte delle “Risorse Umane”. 
 
Dichiarazione Consolidata Di Carattere Non Finanziario        42
   
 