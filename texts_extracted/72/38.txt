Impresa Pizzarotti & C. S.p.A. 
In Russia invece le principali azioni di coinvolgimento delle comunità si sono focalizzate sulla scelta 
di impiegare personale qualificato proveniente da diversi stati e città della Federazione russa, 
assegnando una attenzione particolare alla parità di genere. Inoltre, nell'ambiente lavorativo viene 
favorito un approccio multiculturale: si parlano abitualmente tre lingue (italiano, russo, inglese) e si 
incentiva l'inter-scambio culturale sui metodi lavorativi applicati in Europa e nella Federazione 
Russa. In Russia, ad oggi, l'azienda non ha promosso alcuna attività a fini sociali ed ambientali aventi 
beneficio diretto sulle comunità locali. Si prevede tuttavia di studiare nell'immediato futuro una 
strategia funzionale alla realizzazione delle azioni e degli strumenti necessari per il raggiungimento 
di tale obiettivo. 
In Moldavia sono state sviluppate alcune sponsorizzazioni, rispettivamente, per il forum annuale 
delle aziende Italiane e Italo-Moldave, organizzato dalla Camera di Commercio Italo-Moldava in 
collaborazione con l'Ambasciata d'Italia a Chişinău.  
In Svizzera la Pizzarotti SA ha sponsorizzato l’acquisto di un defibrillatore posizionato nelle vicinanze 
delle scuole medie di Bellinzona, luogo in cui il Gruppo risiede. Negli Emirati Arabi Uniti, il Gruppo è 
attivo  nella  promozione  di  stage,  rivolti  a  studenti  nelle  materie  tecniche  e  giuridiche  delle 
Università locali.  
   
Dichiarazione Consolidata Di Carattere Non Finanziario        39
   
 