Impresa Pizzarotti & C. S.p.A. 
Il rispetto dell’ambiente 
 
I rischi per il Gruppo 
Il Gruppo Pizzarotti si adopera al fine di fornire i propri servizi nel pieno rispetto e salvaguardia 
dell’ambiente.  In quest’ottica di rispetto ambientale, sono stati identificati una serie di rischi che 
caratterizzano tale tipologia di business. Nello specifico, i rischi sono stati individuati a seconda del 
paese di riferimento e con caratteristiche differenti a seconda che si tratti di uffici o cantieri. 
 
Per i cantieri sono stati identificati i seguenti rischi:  
- rischi connessi all’utilizzo non razionale delle risorse energetiche che possono generare black-out 
elettrici e conseguenti blocchi produttivi; 
- rischi connessi alla produzione di emissioni generate dalle macchine e dalle attrezzature utilizzate 
che determinano il rilascio delle autorizzazioni alla messa in servizio degli impianti; 
- rischi connessi all’utilizzo di materiali depositati che potrebbero avere un impatto sul suolo e 
comportare inquinamento ambientale; 
- rischi connessi agli scarichi idrici e conseguenti sversamenti con impatto sulle risorse idriche 
circostanti. 
 
Dal momento che il Gruppo opera in più paesi, i rischi sono di natura variegata e, talvolta, applicabili 
soltanto a taluni cantieri o stabilimenti. Tra questi vi sono: 
-  il  rischio  connesso  alle  tempistiche  di  ottenimento  dell’autorizzazione  per  le  attività 
estrattive di cantiere; 
-  il rischio che la combustione del carburante nel processo di produzione dell’asfalto sia 
incompleta o vi siano altre emissioni non correttamente controllate; 
-  il rischio di inquinare il suolo o le riserve idriche circostanti a seguito dell’errato smaltimento 
di scarti o rifiuti di produzione; 
-  il rischio di produzioni eccessive di emissioni derivanti da macchinari e movimentazione di 
materiali; 
-  il rischio di inaccurato smaltimento dei rifiuti prodotti presso gli uffici. 
 
 
 
 
 
 
 
 
 
 
 
Dichiarazione Consolidata Di Carattere Non Finanziario        15
   
 