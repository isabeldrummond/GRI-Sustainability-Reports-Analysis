2.3
Associazioni di categoria
Miami Ristoro riconosce nella forza associativa 
un valore fondamentale del “fare impresa”.
Partecipa attivamente alle iniziative proposte da:
Confartigianato  Imprese  è  la  più  grande  rete 
europea  di  rappresentanza  degli  interessi  e  di 
erogazione  di  servizi  all’artigianato  e  alle  piccole 
imprese. Accompagna l’evoluzione di aziende nelle 
quali convivono la tradizione di mestieri antichi e 
l’innovazione  di  attività  che  utilizzano  tecnologie 
d’avanguardia.
Assolombarda è l’associazione delle imprese che 
operano nella Città Metropolitana di Milano e nelle 
province di Lodi, Monza e Brianza. Esprime e tutela 
gli interessi di circa 6.000 imprese di ogni dimensione, 
nazionali e internazionali, produttrici di beni e servizi 
in tutti i settori merceologici.
Confida aderisce a Confcommercio – Imprese per 
l’Italia ed è l’unica associazione di categoria che 
rappresenta, a livello nazionale, l’intera filiera della 
distribuzione automatica di cibi e bevande.
Miami Ristoro è inoltre tra i soci fondatori di Coven, 
il  consorzio  italiano  del  vending,  di  cui  Massimo 
Ferrarini è Presidente.
Obiettivo del consorzio è quello di attuare iniziative 
collettive  mirate  al  consumatore  finale  e  alle  sue 
reali esigenze, al fine di valorizzare le medie imprese 
indipendenti del settore del Vending in Italia.
30