Conclusioni
Per un’azienda delle nostre dimensioni, redigere un report di 
Sostenibilità ogni anno, richiede impegno e dedizione, da parte di 
tutto il team coinvolto nella raccolta dei dati e delle informazioni. 
Ma l’aspetto su cui mi voglio soffermare è la passione che tutto 
il personale mette nel raggiungere gli obiettivi preposti e nello 
spostare l’asticella, sempre più in alto, anno dopo anno. 
Tutto questo è possibile farlo quando gli obiettivi sono condivisi, 
quando  c’è  partecipazione  e  quando  tutti  gli  stakeholder  si 
sentono coinvolti in un progetto che va ben oltre il perimetro del 
luogo in cui si lavora. 
Ritengo che in Miami Ristoro siamo sulla strada giusta.
Molti dei progetti e delle iniziative che portiamo avanti da anni 
non sarebbero stati possibili senza la collaborazione dei miei 
dipendenti e il coinvolgimento e la partecipazione di tutti gli 
stakeholder.
Penso  per  esempio  al  sostegno  ad  Avis  Milano.  Ogni  anno 
aumenta il numero di sacche di sangue raccolte con l’Unità Mobile 
in azienda, grazie anche alla promozione dell’iniziativa presso i 
nostri clienti più grandi.
La collaborazione con il Carcere di Bollate e la cooperativa Bee4 
non avrebbe raggiunto i risultati sperati, se i tecnici di Lavazza, 
insieme a quelli di Miami Ristoro, non avessero fatto la prima fase 
di formazione dei detenuti.
Tutta l’offerta di soluzioni per un Vending più sostenibile nasce 
grazie alla collaborazione con fornitori e associazioni di categoria 
che hanno ideato progetti e prodotti realmente in grado di offrire 
al cliente un’alternativa green, basata sull’economia circolare, in 
linea con le direttive europee.
In tutto questo il Report di Sostenibilità ha giocato, e continuerà 
a farlo, un ruolo fondamentale, perché è lo strumento che Miami 
Ristoro veicola a tutti gli stakeholder, con il quale comunica 
le iniziative fatte, ma soprattutto quelle ancora da realizzare, 
in  un’ottica  che  tiene  in  considerazione  anche  gli  aspetti  di 
sostenibilità e di rapporto con la comunità. 
E’ la testimonianza del nostro impegno a operare con obiettivi 
economici, sociali e ambientali.
È la fotografia di tutti gli aspetti della nostra impresa, che ogni 
anno scattiamo e condividiamo con i nostri interlocutori per avere 
un punto di partenza da cui continuare a migliorarci. 
85