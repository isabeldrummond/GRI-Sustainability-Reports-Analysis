2017
DICHIARAZIONE CONSOLIDATA DI CARATTERE NON FINANZIARIO
7.2. SVILUPPO E CRESCITA PROFESSIONALE
“Le attività di Formazione e Sviluppo in Technogym hanno l’obiettivo di valorizzare le competenze delle persone, 
migliorare la performance e l’organizzazione aziendale per il raggiungimento degli obiettivi di business.”
Al fine di garantire il raggiungimento dei risultati aziendali presenti e futuri è necessario investire sullo sviluppo 
delle risorse umane considerando le capacità e le potenzialità dei collaboratori; la formazione e lo sviluppo sono per 
Technogym leve strategiche per il miglioramento della performance dei propri collaboratori. 
La formazione e i percorsi di sviluppo costituiscono l’insieme delle esperienze che generano apprendimento attra-
verso un cambiamento di conoscenze (sapere), capacità (saper fare) e atteggiamento (saper essere). Un’impor-
tante finalità delle azioni di formazione e sviluppo è quella di preparare i leader di Technogym che ricopriranno ruoli 
strategici nel medio e lungo periodo. (DMA 404)  
LA FORMAZIONE 
La formazione è uno strumento chiave per sviluppare e consolidare le competenze individuali e al tempo stesso 
per diffondere i valori e la strategia del Gruppo. Per questo l’azienda prevede programmi di formazione specifici 
rispetto al livello di inquadramento e al ruolo ricoperto. 
Technogym prevede un piano di formazione e sviluppo annuale. All’inizio di ogni anno la Funzione Risorse Umane, 
in collaborazione con il Top Management, definisce le priorità formative dell’anno, coerentemente con gli obiettivi 
strategici, con la Technogym Vision, e con il Modello di Competenze aziendale.
La formazione avviene attraverso diverse modalità che includono, tra le altre, il training on the job per l’apprendi-
mento sul lavoro attraverso l’assegnazione di progetti e attività nuovi e sfidanti; il feedback continuo, attività di 
coaching e di mentoring per accompagnare le persone in un percorso di crescita; l’e-learning per l’aggiornamento 
costante in modalità di autoformazione; formazione d’aula con classi e seminari.
La formazione si divide nelle seguenti categorie:
• Formazione Tecnica e Manageriale: rivolta allo sviluppo delle competenze specifiche di ruolo, inclusi ruoli ad 
alto contenuto manageriale e/o gestori di persone ossia formazione per lo sviluppo delle capacità relazionali, 
comunicative, e comportamentale a tutti i livelli di inquadramento.
• Formazione Commerciale: dedicata a ruoli di Sales e Marketing.
• Formazione sulla Salute e Sicurezza: relativa alla formazione obbligatoria in materia di Salute e Sicurezza sul 
lavoro in carico all’RSPP aziendale. 
Con riferimento a Technogym S.p.A., nel 2017 sono state proposte ai dipendenti 9.612,90 ore di formazione, pari a 
12,21 ore a testa in media periodo.(404-1) 
 
86