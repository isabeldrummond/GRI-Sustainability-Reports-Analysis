2017
DICHIARAZIONE CONSOLIDATA DI CARATTERE NON FINANZIARIO
1. TECHNOGYM
1.1 IL MARCHIO TECHNOGYM 
Il marchio TECHNOGYM nasce nel 1983 quando Nerio Alessandri, un giovane designer industriale appassionato 
di sport, all’età di 22 anni, progetta e costruisce, nel garage di casa a Cesena, il suo primo attrezzo per il fitness. 
Si tratta di Hack Squat, un attrezzo per eseguire l’esercizio dello squat in maniera sicura e guidata. Fin dai primi 
prodotti, TECHNOGYM si distingue per la grande attenzione alla sicurezza e alla riduzione dei rischi di infortunio, 
alla semplicità di utilizzo e al design del prodotto. TECHNOGYM è la combinazione delle due passioni di Alessandri, 
la tecnologia (TECHNO) e lo sport (GYM).
È la prima metà degli anni Ottanta, quando il settore del fitness è ancora considerato una piccola nicchia in Europa, 
con palestre frequentate principalmente da sportivi dediti al bodybuilding e attrezzate con macchinari spesso mol-
to rudimentali. Nerio Alessandri comprende, da un lato, la crescente esigenza di attrezzature per l’esercizio fisico 
più tecnologiche, funzionali e rispettose della salute degli utenti e, dall’altro, la naturale apertura del settore del 
fitness a un pubblico più ampio e diversificato, di pari passo con la diffusione nella società dell’idea dell’esercizio 
fisico come fattore determinante per la salute psico-fisica e il Wellness della persona.
Oggi, dopo oltre 30 anni di storia, TECHNOGYM è riconosciuta in tutto il mondo come azienda leader nella fornitura 
di tecnologie, servizi e prodotti di design per il settore Fitness e Wellness, grazie all’offerta di una gamma completa 
di attrezzi per l’allenamento cardio, forza e funzionale, servizi (post vendita, formazione e consulenza, interior 
design, marketing support e finanziamenti) oltre ad una piattaforma digitale cloud che consente agli utenti di con-
nettersi alla propria personale esperienza Wellness in qualunque luogo siano, tramite i prodotti TECHNOGYM stessi 
oppure con dispositivi mobile.
10