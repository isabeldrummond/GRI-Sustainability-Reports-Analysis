2017
DICHIARAZIONE CONSOLIDATA DI CARATTERE NON FINANZIARIO
REMUNERAZIONE E T-WELFARE
Attraverso la propria politica di remunerazione, Technogym vuole attrarre, trattenere e motivare persone dotate 
delle qualità individuali e professionali indispensabili per raggiungere i risultati di business, sviluppare prodotti di 
qualità ed erogare il corretto servizio al cliente. La remunerazione fissa deve ricompensare le responsabilità affi-
date, l’esperienza e le competenze distintive delle persone e deve essere allineata alle migliori prassi di mercato, in 
modo da garantire un adeguato livello di retention.
Per questo motivo nel 2016 e 2017 sono stati definiti i piani salariali tenendo in considerazione indagini di mercato 
fornite da una società di consulenza HR leader di settore. Le suddette indagini di mercato e la pesatura dei ruoli 
hanno permesso di tracciare delle linee giuda in termini di politiche retributive coerenti con gli obiettivi di business 
della società e di retention dei talenti.
La remunerazione variabile vuole, invece, premiare il raggiungimento di obiettivi sfidanti e risultati straordinari 
allineati alla strategia aziendale. Il sistema di remunerazione variabile deve garantire in ottica meritocratica un 
collegamento diretto tra remunerazione e risultati di performance aziendali e individuali. 
Technogym prevede anche benefit aziendali come forme non monetarie e complementari alle altre componen-
ti della remunerazione. Inoltre, con l’obiettivo di migliorare la qualità della vita di tutti i collaboratori, e delle loro 
famiglie, nel 2017 è stato attivato il progetto T-Welfare. Programma che offre, tramite piattaforma web dedicata, 
una serie di opportunità tra cui shopping ticket, viaggi, esperienze, relax e benessere, prevenzione, previdenza, e 
rimborsi su assistenza ed educazione dei figli. 
Infine, il Gruppo offre un programma di mobilità internazionale. Nel 2016 sono stati coinvolti 20 dipendenti, nello 
specifico 8 distaccati e 12 localizzati. Nel 2017 hanno partecipato al programma 25 collaboratori, 8 distaccati e 17 
localizzati.
92