2017
DICHIARAZIONE CONSOLIDATA DI CARATTERE NON FINANZIARIO
4.2 I BENEFICI DEL WELLNESS
Nel 2006, per la prima volta nella storia dell’umanità, l’Organizzazione Mondiale della Sanità ha comunicato che il 
numero di persone sovrappeso ha superato i malnutriti a livello globale. 
Numerosi studi e pubblicazioni scientifiche a livello internazionale dimostrano l’efficacia del regolare esercizio fi-
sico nella cura e prevenzione di numerose patologie croniche, che oggi rappresentano la prima causa di morte al 
mondo. Le NCDs (Non communicable diseases), causate esclusivamente da scorretti stili di vita come sedenta-
rietà, fumo, cattiva alimentazione e alcool, dagli ultimi dati dell’Organizzazione Mondiale della Sanità producono 
circa 40 milioni di morti premature ogni anno. 
Technogym, grazie al proprio impegno nella ricerca e sviluppo e nella promozione della cultura del wellnesss con 
attività formative e divulgative, contribuisce al raggiungimento del Goal 3 “Salute e Benessere”, con specifico rife-
rimento al target 3.4. “Entro il 2030, ridurre di un terzo la mortalità prematura da malattie non trasmissibili attra-
verso la prevenzione e la cura e promuovere la salute mentale e il benessere”. 
4.3 INNOVAZIONE E PRODOTTO7 
La filosofia del wellness - mirata a diffondere una cultura di salute e prevenzione attraverso il regolare esercizio 
fisico -  permea in maniera coerente tutte le attività di TECHNOGYM e rappresenta una vera e propria linea guida 
strategica per tutte le attività di sviluppo prodotto.
Sul fronte dell’EQUIPMENT tutti i prodotti TECHNOGYM sono progettati e realizzati per coniugare un esercizio effi-
cace, con un alto livello di accessibilità ed intensità graduale, in grado di coinvolgere il maggior numero di utenti 
possibili, da persone più sportive ed allenate a principianti o persone con esigenze specifiche. La gamma di TECH-
NOGYM prevede inoltre linee specifiche dedicate alla riabilitazione e modelli in grado di soddisfare le esigenze di 
utenti con limitazioni funzionali o condizioni fisiche particolari. 
Il TECHNOGYM ECOSYSTEM – l’ecosistema digitale dell’azienda che comprende attrezzi connessi, la piattaforma 
mywellness cloud e mobile apps sia per l’utente finale che per l’operatore di settore – consente inoltre di pianificare 
e personalizzare il programma di esercizio in base al livello ed alle esigenze di ogni singolo utente.
Tale strumento permette all’utente di accedere su ogni prodotto TECHNOGYM al proprio programma personalizzato, 
di modo che le attrezzature si regolino automaticamente sul livello di esercizio prescritto dall’istruttore o dal medi-
co; tutti i dati relativi all’allenamento vengono poi salvati sulla piattaforma cloud per consentire all’utente, al trainer 
o al medico di analizzare l’esercizio, tenere traccia dei progressi ed aggiornare il programma in base alle esigenze 
specifiche di ogni individuo. 
4.4. PROMOZIONE DELLA CULTURA DEL WELLNESS
Technogym da anni promuove e supporta numerose attività culturali e divulgative per la promozione del wellness 
in occasione di eventi di settore -  come IHRSA negli Stati Uniti, FIBO, in Europa o Rimini Wellness in Italia – ed eventi 
di scenario economico internazionale, come il World Economic Forum di Davos, nell’ambito del quale il Presidente 
Nerio Alessandri è fra i promotori del gruppo di lavoro dedicato ai temi della salute e della qualità della vita.
Momento centrale nella strategia Technogym di promozione del Wellness è il  Wellness Congress, evento interna-
zionale che dal 1993 riunisce esperti del fitness, di alimentazione, dello sport, della cultura, salute ed economia per 
promuovere il Wellness come opportunità sociale. 
(7) Per maggiori approfondimenti si rimanda al capitolo 6.
55