2017
DICHIARAZIONE CONSOLIDATA DI CARATTERE NON FINANZIARIO
7.3. WORKING 4 WELLNESS
Per garantire la qualità dell’ambiente di lavoro e del clima aziendale, tutti gli spazi sono studiati per il benessere 
personale in termini di postura, illuminazione ed educazione al movimento.
Technogym ha poi attivato il progetto ‘W4W’ (Working 4 Wellness), un programma completo di attività e servizi 
per collaboratori, che mette al centro salute e benessere della persona attraverso il progetto Corporate Wellness, 
ma prevede anche un’ampia offerta di convenzioni e facilitazioni con strutture esterne per servizi sanitari, attività 
culturali e per il tempo libero dedicati ai collaboratori Technogym e famiglie. 
Il programma Corporate Wellness rappresenta senza dubbio un elemento centrale della politica di Risorse umane 
dell’azienda, con benefici per tutti gli stakeholders coinvolti: per i dipendenti in termini di benenessere e salute 
personale, per Technogym in termini di maggiore motivazione e produttività e per clienti ed utenti finali grazie alla 
maggiore competenza ed esperienza sul prodotto e sul settore di riferimento che i dipendenti maturano grazie 
all’utilizzo quotidiano dei prodotti. 
Il programma è volto al miglioramento del benessere personale, ideato e supervisionato dagli esperti del Centro 
Ricerche Technogym, agisce sui tre pilastri fondamentali del wellness: attività fisica, alimentazione corretta e ap-
proccio mentale positivo. È pertanto possibile seguire specifici programmi di esercizio, o sportivi, sia individuali 
che di gruppo, eseguibili nella palestra del grande Wellness Centre oppure all’aperto.  
98