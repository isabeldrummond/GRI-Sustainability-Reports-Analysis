2017
DICHIARAZIONE CONSOLIDATA DI CARATTERE NON FINANZIARIO
Dal 19 al 28 maggio 2017 si è tenuta in tutta la Romagna la terza edizione della Wellness Week, la Settimana del 
movimento e dei sani stili di vita che ha visto un calendario di oltre 300 eventi incentrati sull’educazione al Wel-
lness Lifestyle tra movimento all’aria aperta, sport, nutrizione, arte, storia e cultura.
Grazie a questi risultati, dal 2016 “Wellness Valley” è oggetto di studio da parte del World Economic Forum di 
Davos come modello mondiale per i sistemi della Salute del futuro, efficaci e sostenibili. 
INIZIATIVE SUL TERRITORIO 
“Parchi in Wellness”
Al fine di promuovere lo stile di vita attivo nella porzione sedentaria della popolazione, Technogym e Wellness Foun-
dation promuovono “Parchi in Wellness”, un calendario di attività fisica gratuita nei parchi pubblici delle città che 
si svolge dal mese di aprile al mese di settembre di ogni anno. Avviato in via sperimentale nel 2011 nella sola città 
di Cesena e sostenuto annualmente da Technogym con un contributo economico di circa 20.000 Euro, il progetto 
“Parchi in Wellness” si è negli anni esteso gradualmente anche ad altri territori della Wellness Valley fino a coinvol-
gere, nel 2017, 18 comuni della Romagna e registrare un numero complessivo di 20.000 presenze. 
È utile evidenziare come dal 2015 numerosi territori italiani al di fuori della Wellness Valley hanno chiesto di poter 
“importare” tale modello che si sta dimostrando particolarmente efficace per la promozione dello stile di vita attivo. 
La diffusione del format “Parchi in Wellness” ha quindi permesso nell’anno 2017 di coinvolgere a livello nazionale, 
oltre ai numeri già indicati in precedenza, ulteriori 30 comuni e 40.000 presenze.
“Gioca Wellness”
Gioca Wellness è un’iniziativa realizzata da Wellness Foundation e nasce per contrastare la diffusione dell’obesità 
infantile e per educare i più giovani ad uno stile di vita attivo.  
Grazie al sostegno di Technogym, quantificabile in circa 30.000 Euro, Gioca Wellness coinvolge le scuole materne 
e primarie di Cesena e del suo Comprensorio, per un totale di 17.000 bambini tra i 3 e i 9 anni e 1.000 insegnanti e 
in maniera completamente gratuita sia per gli Istituti che per le famiglie. 
Il progetto prevede un approccio integrato finalizzato a toccare e coinvolgere tutti gli attori chiave del processo 
di crescita sana dei bambini: i bambini stessi, i loro genitori e gli insegnanti. Per ottenere tale obiettivo si utilizza 
una molteplicità di strumenti, elaborati insieme a docenti dell’Università di Bologna e all’Associazione culturale 
dei pediatri della Romagna, che permette di fare dello stile di vita una vera e propria materia di studio quotidiana:
• un quadernone dello stile di vita dedicato ai giovani studenti
• una guida alla crescita sana dei bambini indirizzato ai genitori
• un toolkit di insegnamento del Wellness Lifestyle per gli insegnanti
• oltre 1.000 ore di attività fisica a scuola guidata da laureati in Scienze motorie esperti nel movimento dei bambini
• incontri tra genitori ed esperti di movimento, nutrizione e stile di vita del bambino.
Formazione dei medici di Medicina generale sull’utilizzo dell’esercizio fisico come farmaco
Dal 2009 Technogym ha partecipato attivamente alla diffusione, a livello globale, della prescrizione dell’esercizio 
fisico in ricetta medica per la prevenzione e il trattamento delle patologie croniche più diffuse, in coerenza con le 
evidenze scientifiche emerse ormai da decenni.
58