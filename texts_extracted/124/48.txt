2017
DICHIARAZIONE CONSOLIDATA DI CARATTERE NON FINANZIARIO
Per approfondimento sul sistema di Corporate Governance si rimanda alla Relazione sul governo 
societario e gli assetti proprietari, disponibile anche sul sito 
(http://corporate.technogym.com/it/governance/sistema-di-corporate-governance).
Al fine di rafforzare la capacità del Gruppo di controllare gli impatti e i rischi lungo tutti i processi aziendali, Tech-
nogym ha avviato un progetto per l’implementazione di un sistema di Enterprise Risk Management (ERM), che 
introduce in azienda un approccio strutturato e integrato di rilevazione, misurazione e gestione dei rischi in linea 
con le best practice esistenti.
Per la definizione del modello ERM, Technogym ha avviato una prima fase di analisi del Corporate Profile Risk che 
ha permesso, in prima istanza, l’identificazione dei principali rischi cui è esposta la Società e delle attività di miti-
gazione dei rischi individuati. 
A partire da queste attività preliminari si è definito il Technogym Risk Model (TRM) che rappresenta un modello di 
classificazione dei rischi in categorie, raggruppate in tre macro-aree: 
• Strategic Risk, rischi derivanti da cambiamenti del contesto di business o da decisioni aziendali errate, attua-
zione inadeguata di decisioni e scarsa reattività a variazioni del contesto;
• Operational Business Support Risk, rischi legati a inadeguatezza o disfunzione dei processi di supporto al business;
• Operational Core Business Risk, rischi legati a inadeguatezza o disfunzione dei processi di core business.
La categorizzazione dei rischi mediante tale strumento facilita l’identificazione e l’analisi dei principali rischi e l’af-
fermazione di un linguaggio comune in tema di risk management. 
Dotandosi del TRM, Technogym potrà rispondere in modo dinamico e strutturato alle specifiche attività e processi 
aziendali che si evolvono in funzione della natura e della tipologia di eventi di rischio identificati, nonché delle evo-
luzioni delle attività aziendali e/o della struttura organizzativa. 
Una volta implementato il progetto ERM sarà possibile:
• individuare tempestivamente e anticipare i principali rischi che ostacolano il raggiungimento degli obiettivi 
aziendali, strategici ed operativi;
• promuovere processi decisionali “informati”;
• tradurre le minacce in opportunità e vantaggio competitivo.
Con specifico riferimento agli aspetti ambientali, sociali, di gestione del personale, di rispetto dei diritti umani, della 
lotta alla corruzione di cui al Decreto 254/16, e preso in considerazione le attività produttive del Gruppo, non sono 
stati rilevati rischi significativi. Technogym ha tuttavia preso in considerazione specifici rischi all’interno dei siste-
mi di gestione utilizzati a presidio dei diversi aspetti; questi stessi sono riportati di seguito in corrispondenza dei 
capitoli dedicati alle tematiche, mentre di seguito è disponibile una tabella di sintesi che identifica le fonti a presidio 
della gestione dei rischi sui diversi ambiti.
48