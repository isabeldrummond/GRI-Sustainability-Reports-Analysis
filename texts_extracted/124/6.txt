2017
DICHIARAZIONE CONSOLIDATA DI CARATTERE NON FINANZIARIO
NOTA METODOLOGICA
GRI - 102-46; 102-50; 102-52
La Dichiarazione Non Finanziaria è stata redatta prendendo come riferimento i “Sustainability Reporting Standards” 
definiti nel 2016 dalla Global Reporting Initiative (GRI), e utilizzando l’approccio “GRI-Referenced”.
Il perimetro di rendicontazione comprende Technogym S.p.A. e tutte le società consolidate integralmente nel pe-
rimetro del Bilancio Consolidato. L’ambito di rendicontazione è coerente con il perimetro indicato, fatta eccezione 
per i dati relativi agli impatti ambientali, alla salute e sicurezza sul lavoro e alla catena di fornitura, che afferiscono 
solo a Technogym SpA e a Technogym EE in quanto costituiscono le uniche sedi produttive del Gruppo, ricoprendo 
il 100% della produzione e delle risorse dedicate a tali attività. L’esclusione non rileva ai fini della comprensione 
delle attività aziendali, del suo andamento, dei suoi risultati e dell’impatto da essa prodotta. Eventuali limitazioni 
di perimetro relative a singoli dati sono puntualmente segnalate e motivate in base a criteri di rilevanza. La rendi-
contazione riguarda il periodo 1° gennaio - 31 dicembre 2017 (periodicità annuale); ove possibile è stato inserito 
un confronto con l’anno 2016.
Le informazioni non finanziarie riportate nella Dichiarazione Non Finanziaria sono state rendicontate tenendo in 
considerazione i “Topic” e le relative “Disclosure” di dettaglio dei GRI Standards necessari a dare un quadro com-
pleto e coerente dell’impatto economico, ambientale e sociale delle attività del Gruppo, oltre che a rispondere alle 
richieste informative del D.lgs. 254/2016 (di seguito “Decreto”). In particolare, le sezioni relative ai singoli temi 
contengono informazioni sul Disclosure Management Approach, come richiesto dai GRI Standards, e includono 
eventuali procedure e politiche aziendali attive, oltre ai principali indicatori di performance. A fine documento è 
disponibile la tabella di sintesi in cui sono indicati gli ambiti da decreto, i temi material e i relativi GRI Standards, 
oltre alla tabella di correlazione con il dettaglio degli indicatori rendicontati.
Dal punto di vista del processo, le Funzioni aziendali sono state coinvolte sia nella fase di definizione dei temi prio-
ritari su cui focalizzare la rendicontazione, sia nella raccolta di policy, informazioni, e dati necessari alla redazione 
della Dichiarazione. 
La raccolta dei dati è avvenuta attraverso un processo centralizzato, che ha visto le Funzioni centrali di Technogym 
S.p.A. consolidare i dati provenienti dalle sedi distribuite nei diversi territori.
La revisione indipendente della Dichiarazione non finanziaria è affidata a PricewaterhouseCoopers S.p.A. e si è 
conclusa con il rilascio della “Relazione della società di revisione indipendente sulla dichiarazione consolidata di 
carattere non finanziario ai sensi dell’art. 3 Dlgs 254/2016 e dell’art. 5 del regolamento Consob 20267”.
6