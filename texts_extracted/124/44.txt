2017
DICHIARAZIONE CONSOLIDATA DI CARATTERE NON FINANZIARIO
La definizione del MOG ha comportato un’attività di assessment del modello organizzativo preesistente, al fine 
di individuare le attività aziendali nel cui ambito possono essere commessi i reati previsti dal Decreto e definire 
protocolli di controllo in relazione alle attività sensibili individuate, con l’obiettivo di renderlo coerente con i principi 
di controllo introdotti con il Decreto legislativo 231/2001 e, conseguentemente, idoneo a prevenire la commissione 
dei reati richiamati dal Decreto stesso. 
Il Modello 231 contiene quindi tutti i principi e procedure operative finalizzati a prevenire la commissione di illeciti 
e a promuovere un comportamento corretto da parte di coloro che operano per conto del Gruppo, nel rispetto dei 
principi di legittimità, correttezza e trasparenza.
I processi aziendali sono poi oggetto di un assessment periodico da parte della Funzione Internal Audit per verifica-
re il livello di rischio connesso alla commissione di reati previsti dalla normativa 231 e l’efficacia degli standard di 
controllo predisposti per limitarlo. I risultati di questo processo vengono presentati all’Organismo di vigilanza, che 
ha il compito di monitorare il rispetto e l’effettiva applicazione del Modello 231 e del Codice Etico.
L’Organismo di Vigilanza è composto da tre membri:
• Avv. Andrea Russo (Presidente e membro indipendente);
• Dottor Emanuele Scorsonetto (dipendente di Wellness Holding S.r.l.);
• Dottor Giuliano Boccanegra (responsabile Internal Audit di Technogym S.p.A.).
Per supportare l’Organismo di Vigilanza nell’attività di monitoraggio sono stati attivati appositi canali di informa-
zione riservati (casella mail dedicata odv@technogym.com e posta ordinaria), attraverso i quali è possibile inviare 
segnalazioni in merito a violazioni o sospette violazioni. L’Organismo provvede ad analizzarle, svolgendo indagini 
in merito.  L’Organismo di Vigilanza ha inoltre il compito di verificare periodicamente l’applicazione e il rispetto del 
Codice Etico e il contenuto del Codice stesso, al fine di segnalare la necessità di adeguamenti tenuto conto dell’e-
voluzione della legge.
Nel 2016 il Codice Etico è stato oggetto di una revisione per allinearlo alle evoluzioni di cui è stata oggetto l’azienda 
(in primis la quotazione in Borsa) e renderlo uno strumento più fruibile ed efficace anche dal punto di vista della 
diffusione all’interno del Gruppo. La revisione del Codice è stata approvata dal Consiglio di Amministrazione su 
proposta dell’Amministratore Delegato. 
Il Gruppo ha attivato iniziative di formazione rivolte ai propri dipendenti, oltre al perimetro Technogym S.p.A., per 
promuovere conoscenza dei principi e dei contenuti del Codice Etico, del Modello di gestione e delle relative proce-
dure di implementazione, con grado di approfondimento diversificato a seconda del ruolo ricoperto. 
Tra 2015 e 2016 è stato realizzato un intervento formativo sul Codice Etico che ha riguardato tutti i dipendenti, e un 
nuovo ciclo della stessa portata è previsto per il 2018; anche in questo caso la formazione sarà erogata attraverso 
moduli online, che si concludono con un test per verificare la comprensione dei contenuti. È inoltre prevista una 
formazione erogata in aula per il Comitato Operativo, che si compone di circa 80 persone tra cui il Comitato Direttivo 
e tutti i primi riporti. 
La comunicazione e la formazione sui principi e contenuti del Modello e del Codice Etico sono garantite dai respon-
sabili delle singole funzioni che, secondo quanto indicato e pianificato dall’Organismo di Vigilanza, identificano la 
migliore modalità di fruizione delle esperienze formative. 
44