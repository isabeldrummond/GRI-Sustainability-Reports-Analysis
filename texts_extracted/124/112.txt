2017
DICHIARAZIONE CONSOLIDATA DI CARATTERE NON FINANZIARIO
9. AMBIENTE
(tematica material: BENESSERE PER L’AMBIENTE)29
“Il benessere della popolazione e quello del pianeta vanno 
di pari passo. In piena coerenza con la sua missione di 
portare Benessere nel mondo, Technogym mette al primo 
posto la salute del nostro pianeta, selezionando sistemi e 
comportamenti che proteggono l’ambiente e le sue risorse 
naturali”.
Technogym porta avanti costantemente l’impegno a ridurre i propri impatti sull’ambiente, in coerenza con la visio-
ne e le pratiche aziendali. 
Il Gruppo genera impatti sull’ambiente in primo luogo attraverso le sue attività produttive; lo stabilimento di Cesena 
svolge attività di assemblaggio di componenti prodotti dai fornitori, mentre quello di Malý Krtíš (Slovacchia) produ-
ce internamente la gran parte dei componenti che vanno a comporre le macchine realizzate, ed è dotato anche di 
reparti di saldatura e verniciatura. Le rimanenti sedi del Gruppo svolgono attività di servizio e commerciali. 
Significativi sono anche gli impatti derivanti dal trasporto dei componenti dai fornitori all’azienda e, soprattutto, dei 
prodotti finiti dagli stabilimenti ai clienti dislocati in tutto il mondo; Technogym si serve delle principali player per 
tutte le attività di logistica inbound e outbound. Il trasporto delle merci avviene via terra, e via aereo per le consegne 
oltreoceano. 
 Il Modello 231 ha identificato le attività “sensibili” ai fini del rispetto della normativa in materia ambientale eviden-
ziando, tra le altre, la generazione di rifiuti e le procedure connesse al loro smaltimento, la gestione degli impianti 
che generano emissioni in atmosfera e di quelli che generano acque reflue, la gestione di sostanze chimiche e 
carburanti che potrebbero comportare contaminazioni di suolo, sottosuolo e acque.  
Al fine di gestire gli impatti ambientali in ottica di prevenzione dei rischi e di miglioramento continuo delle perfor-
mance, Technogym S.p.A. dal 2003 ha adottato un Sistema di Gestione Ambientale certificato secondo la norma ISO 
14001, che copre il perimetro delle diverse attività aziendali; risale al 2015 invece la certificazione ISO 14001 di Te-
chnogym EE con rifermento alle attività realizzate in Slovacchia30. Come citato nei precedenti capitoli, Technogym 
ha avviato un progetto di integrazione per la realizzazione di un Sistema di Gestione integrato dove confluiranno 
tutte le certificazioni ISO adottate dal Gruppo. 
Il Sistema di Gestione prevede la definizione di una Politica Ambientale formalizzata, l’identificazione e valutazione 
degli aspetti ambientali, la strutturazione di processi a presidio della gestione degli aspetti stessi, la definizione di 
obiettivi di miglioramento, l’individuazione di deleghe, ruoli e responsabilità per l’applicazione del Sistema stesso. 
L’applicazione del Sistema di Gestione, richiedendo l’adozione di disposizioni aziendali e procedure formalizzate 
idonee a fornire principi di comportamento, modalità operative per lo svolgimento delle attività sensibili e modalità 
di archiviazione della documentazione rilevante, consente di strutturare il sistema di controlli richiesto per presi-
diare il rispetto delle leggi e normative vigenti in materia ambientale.
(29) Per quanto riguarda le informazioni riportate nel presente capitolo, il perimetro include Technogym S.p.A. e Technogym EE. Si specifica per Technogym S.p.A. si intende i 
soli consumi del Technogym Village, che comprende la sede principale italiana e lo stabilimento produttivo di Cesena. I consumi di tutte le filiali (inclusa quella italiana), 
considerate le attività di natura commerciale, non sono inclusi per il primo anno di rendicontazione.
(30) Si segnala inoltre che la filiale inglese è certificata ISO 9001, 14001, OHSAS 18001.
112