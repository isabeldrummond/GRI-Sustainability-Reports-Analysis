Relazione del revisore sul documento 
Bilancio di Sostenibilità 2019 – 
Report di informativa non finanziaria 
basato sullo Standard GRI 
e asseverato ISAE 3000 
redatto dalla Samsic Italia SpA
Al Consiglio di Amministrazione di Samsic Italia SpA
Abbiamo svolto un esame “del documento “Bilancio di Sostenibilità 2019 – Report 
di informativa non finanziario basato sullo Standard GRI e asseverato ISAE 3000” (di 
seguito anche “Bilancio di Sostenibilità”) della Samsic Italia SpA per l’esercizio chiuso 
al 31 dicembre 2019, nella forma della “limited assurance engagement”.
Responsabilità del Consiglio di Amministrazione
Il Consiglio di Amministrazione è responsabile per la redazione del Bilancio di Soste-
nibilità in conformità agli standard “GRI Sustainability Reporting Standards” definiti dal 
GRI - Global Reporting Initiative (di seguito “GRI Standards”), da essi individuato come 
standard di rendicontazione ed indicati nel paragrafo “Lo standard di rendicontazione 
e il processo di asseverazione” del Bilancio di Sostenibilità.
Gli amministratori sono responsabili, nei termini previsti dalla legge, per quella parte 
del controllo interno da essi ritenuta necessaria al fine di consentire la redazione di un 
Bilancio di Sostenibilità che non contenga errori significativi dovuti a frodi o a compor-
tamenti o eventi non intenzionali.
Il Consiglio di Amministrazione è altresì responsabile per la definizione degli obiettivi 
di Samsic Italia SpA in relazione alla performance di sostenibilità e alla rendicontazio-
ne dei risultati conseguiti, nonché per l’identificazione degli stakeholder e degli aspetti 
significativi da rendicontare.
Responsabilità del revisore
È nostra la responsabilità della redazione della presente relazione sulla base delle 
procedure svolte. II nostro lavoro è stato svolto secondo quanto previsto dal princi-
pio International Standard on Assurance Engagements ISAE 3000 (Revised) - Assu-
rance Engagements Other than Audits or Reviews of Historical Financial Information 
(di seguito ISAE 3000 Revised), emanato dall’International Auditing and Assurance 
Standards Board (IAASB) per gli incarichi che consistono in un esame limitato, nella 
forma della “limited assurance engagement”.
104