112
Trasparenza nel punto vendita
Per Lidl Italia è di grande importanza comunicare in modo coerente, responsabile e trasparente. 
Con l’obiettivo di consentire ai propri clienti di effettuare scelte di acquisto consapevoli, Lidl 
Italia si impegna a fornire informazioni trasparenti e chiare, allineate ai valori aziendali, anche 
all’interno dei propri punti vendita. 
Lidl Italia è cosciente che il proprio approccio sulla comunicazione in punto vendita inerente i 
temi della sostenibilità possa essere ulteriormente intensificato in futuro.
Tutte le attività di comunicazione e di marketing nei punti vendita Lidl possono contribuire alla 
realizzazione dei seguenti Obiettivi dell’Agenda 2030 delle Nazione Unite:
Goal 12 Consumo e produzione responsabili: l’impegno di Lidl nei confronti di una comunicazione 
responsabile e trasparente contribuisce alla realizzazione del target 12.8, che prevede di 
assicurare che le persone abbiano le informazioni rilevanti e la consapevolezza in tema di stili 
di vita in armonia con la natura.
Goal 13 Lotta contro il cambiamento climatico: l’approccio adottato dall’Azienda riguardo 
al tema della comunicazione responsabile è inoltre coerente con quanto previsto dal target 
13.3, che punta a migliorare l’istruzione, la sensibilizzazione e la competenza riguardo ai 
cambiamenti climatici e alla riduzione degli impatti.
Ingredienti e informazioni nutrizionali
Nell’ottica di una comunicazione responsabile e trasparente nei confronti del cliente, Lidl Italia 
comunica le caratteristiche dei prodotti in assortimento fornendo informazioni chiare ed accurate.
Le etichette rappresentano una vera e propria “carta di identità” dei prodotti e rivestono una 
grande importanza poiché veicolano indicazioni relative a ingredienti e informazioni nutrizionali. 
Lidl Italia, garantisce per le proprie etichette il rispetto di tutte le normative applicabili, nazionali 
e internazionali, che disciplinano l’informativa sui prodotti, come ad esempio l’indicazione 
della provenienza e degli ingredienti. In linea con tale impegno, l’ufficio Assicurazione Qualità 
verifica periodicamente l’esattezza dei contenuti delle etichette avvalendosi del supporto di 
laboratori esterni accreditati su base almeno annuale. 
Tuttavia, Lidl Italia non si limita a rispettare i requisiti di etichettatura di legge, ma fornisce 
importanti informazioni aggiuntive quali ad esempio, dettagli circa la composizione dei prodotti 
e, informazioni inerenti la preparazione, l’igiene e i materiali di imballaggio. 
Il tema delle etichette è coordinato da Lidl Stiftung & Co. KG e vi sono delle linee guida che 
ne disciplinano la redazione per tutti i Paesi Lidl. Lidl Italia ha realizzato degli standard di 
etichettatura per il reparto panetteria che permettono al cliente di poter reperire facilmente le 
informazioni rilevanti su questi prodotti anche a casa. 
 GRI 103
FP8
Lidl Italia intende comunicare in maniera trasparente anche le caratteristiche di produzione dei 
prodotti a marchio proprio, al fine di rendere le scelte di acquisto dei clienti più consapevoli e 
sicure. A tal proposito, Lidl si avvale di certificazioni riconosciute a livello internazionale che 
garantiscono ai clienti la provenienza dei prodotti da un commercio più responsabile a livello 
sociale e/o ambientale.