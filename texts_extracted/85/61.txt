62
Sviluppo sostenibile degli edifici e degli impianti
La riduzione dei consumi energetici da un lato, e l’impiego di sistemi di approvvigionamento 
più efficienti dall’altro, rappresentano due sfide determinanti nel rispetto dei limiti nazionali e 
sovranazionali delle emissioni di gas ad effetto serra previsti dall’Accordo di Parigi, nonché per 
il raggiungimento degli obiettivi di sviluppo sostenibile emanati dall’Agenda 2030.
Nel contesto europeo, la diffusione di sistemi energetici economici, affidabili, sostenibili e 
moderni così come previsto dal goal 7, è stata promossa attraverso molteplici direttive europee.
Lidl Italia impiega energia elettrica a supporto delle attività svolte negli oltre 630 punti vendita, 
nelle 10 piattaforme logistiche e negli uffici, quindi un’attività non energivora rispetto all’attività 
propriamente manifatturiera. Tuttavia, l’Azienda si impegna a ridurre i consumi di energia e 
di conseguenza l’emissione di gas serra al minimo, attraverso delle misure di efficientamento 
energetico. Lidl Italia si pone obiettivi concreti in questo ambito, orientati a:
•  Aumentare l’efficienza;
•  Continuare ad utilizzare solo energia da fonti rinnovabili; 
•  Raggiungere un livello sempre maggiore di energia autoprodotta mediante fonti rinnovabili; 
•  Mantenere la certificazione ISO 50001;
•  Formare costantemente i collaboratori.
Lidl Italia attribuisce un’importanza fondamentale al tema delle risorse energetiche, che 
consistono in vari vettori: energia elettrica, gas, calore da teleriscaldamento, gasolio e gpl. 
L’ammontare dei consumi rende imprescindibile un controllo e una verifica continui per 
assicurare il mantenimento di adeguati livelli di efficienza. Per perseguire tale obiettivo Lidl 
Italia, si è dotata di un sistema di certificazione ISO 50001, finalizzato a garantire i massimi 
standard di efficienza energetica, di monitoraggio dei consumi e di ottimizzazione delle risorse.
L’obiettivo di tale sistema è quello di perseguire con un approccio sistematico il miglioramento 
continuo delle proprie prestazioni energetiche, nonché il consumo e l’uso dell’energia. Tutti gli 
immobili di pertinenza di Lidl Italia sono stati certificati secondo questo standard a partire 
dal 2016. In ottica di miglioramento continuo, Lidl intende mantenere tale certificazione ed 
estenderla a tutti i nuovi immobili. Nell’ambito di questo progetto è stato creato un Team di 
gestione dell’energia (EnMT), coordinato da un Responsabile per la Gestione dell’Energia (RGE) 
che risponde direttamente all’Amministratore Delegato Servizi Centrali. Il Team definisce delle 
misure concrete di miglioramento dei sistemi energetici dell’Azienda. 