REPORT DI SOSTENIBILITÀ 2017 & 2018
9
Siamo presenti con i nostri punti vendita su tutto il territorio italiano: ci consideriamo parte della società in cui 
operiamo e vogliamo offrire il nostro contributo non solo attraverso il lavoro quotidiano, ma anche mediante 
iniziative concrete e radicate nel territorio. Per questo continueremo ad investire nella collaborazione con enti 
caritativi e associazioni locali per la realizzazione di iniziative concrete che danno valore aggiunto al territorio. 
Ne sono un esempio i progetti dedicati alla promozione di uno stile di vita sano basato su un’alimentazione 
equilibrata e una costante attività fisica, soprattutto a favore delle generazioni più giovani, e il progetto di recupero 
delle eccedenze in collaborazione con il Banco Alimentare che, solo nel primo anno di attività, ha contribuito alla 
donazione di oltre 4 milioni di pasti alle persone più bisognose.
Consideriamo questi cinque ambiti lungo tutta la catena del valore, identificando eventuali rischi e opportunità, 
perché riteniamo che l’impatto di Lidl Italia vada oltre le nostre attività dirette. 
Questo primo Report di Sostenibilità ci offre l’opportunità di condividere in modo trasparente con i nostri 
stakeholder interni ed esterni i risultati sinora ottenuti in ambito di sostenibilità. E’ grazie al lavoro di squadra, 
all’impegno e alla motivazione di tutti i nostri collaboratori e al dialogo continuo con i nostri stakeholder esterni, 
che riusciremo a raggiungere gli obiettivi prefissati per contribuire a un futuro sempre più sostenibile.
GRI 102-14