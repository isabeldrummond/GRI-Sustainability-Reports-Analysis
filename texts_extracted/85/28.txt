REPORT DI SOSTENIBILITÀ 2017 & 2018
29
La Compliance in Lidl Italia
Le violazioni della normativa vigente possono causare gravi danni a livello finanziario e reputazionale per Lidl Italia 
e determinate violazioni possono portare a richieste di risarcimento danni, nonché a conseguenze penali sia per 
il singolo collaboratore sia per gli organi della Società. È per questo motivo che tutte le attività dell’Azienda ed i 
nostri collaboratori seguono il principio:
“Rispettiamo la normativa vigente e le 
direttive interne”
Si tratta di un principio aziendale fondamentale, vincolante per tutti i collaboratori di Lidl Italia. L’Azienda ed il 
Management ne riconoscono espressamente il rispetto e l’applicazione.
Data l’importanza del tema, in Lidl Italia è stato implementato un Compliance Management System (di seguito 
“CMS”) che prevede determinate prescrizioni, finalizzate a garantire un livello adeguato di Compliance. Mediante 
il CMS si vuole evitare che vengano violate la normativa vigente e le direttive interne, si identificano eventuali 
violazioni e le si sanziona in maniera adeguata (c.d. Principio di tolleranza zero).
I principi fondamentali del CMS comprendono, fra gli altri, i temi dell’anti-corruzione/anti-frode, antitrust e privacy. 
Le misure previste dal CMS consistono, ad esempio, nell’elaborazione e nella conseguente pubblicazione, per i 
collaboratori di Lidl Italia, di regolamenti e/o linee guida (es. il “Regolamento sul comportamento da tenere in caso 
di regali, inviti e altre liberalità”, le “Regole di condotta per la protezione dei dati personali”), nell’organizzazione di 
attività formative in materia Compliance e nella gestione delle segnalazioni di possibili violazioni Compliance. Le 
segnalazioni relative a violazioni, conclamate o presunte, del D Lgs. 231/2001, del Modello di Organizzazione, 
Gestione e Controllo ai sensi del D.Lgs. n. 231/2001 di Lidl Italia S.r.l. (di seguito “Modello”), delle procedure ad 
esso correlate o del Codice di Condotta di Lidl, devono essere indirizzate all’Organismo di Vigilanza (di seguito 
“OdV”) di Lidl Italia S.r.l. per la relativa gestione. Il funzionamento e l’osservanza del Modello, nonché il suo 
aggiornamento, sono infatti monitorati dall’OdV, un organismo di vigilanza, indipendente e con poteri autonomi, 
incaricato da Lidl Italia. 
Lidl Italia ha infatti adottato volontariamente, in data 22.09.2017, un proprio Modello al fine di limitare i rischi legati 
alla commissione dei seguenti reati: reati contro la Pubblica Amministrazione, reati in materia di salute e sicurezza 
sul lavoro, reati legati alla criminalità organizzata, reati di corruzione tra privati e reato legati all’intermediazione 
illecita di manodopera. Tale Modello è stato sviluppato a seguito di una scrupolosa attività di risk assessment con 
riferimento all’attività esercitata dall’Azienda e definisce specifici protocolli per la prevenzione e la gestione dei 
suddetti reati, tra cui il sistema di procure e deleghe, il Codice di Condotta e il Sistema Disciplinare.
Il Modello di Lidl Italia è attualmente in fase di aggiornamento, al fine di includere nuove fattispecie di reato 
rilevanti per l’attività aziendale (quali reati ambientali, riciclaggio, reati informatici, ecc.).
GRI 102-11