88
In tale contesto si inseriscono anche i prodotti biologici che nel 2018 hanno rappresentato il 
3,49% della spesa agroalimentare, risultando in crescita di circa lo 0,2% rispetto al 2017. Le 
vendite totali al pubblico di prodotti biologici nei supermercati sono passate dai 1,213 miliardi 
di euro del 2017 ai 1,302 miliardi euro del 2018.26 Per soddisfare questo trend sono nate due 
linee di prodotto specifiche a marchio Lidl: Bio Organic e My Best Veggie. 
Un altro parametro che esercita una significativa influenza sul comportamento di acquisto degli 
italiani è l’origine dei prodotti, spesso associato ad una garanzia di qualità del prodotto. In 
particolare, l’Osservatorio Immagino di Nielsen dell’anno 2018 evidenzia come l’italianità sia il 
fenomeno più rilevante nel largo consumo alimentare, sia a volume sia a valore. L’accentuazione 
dell’italianità dei prodotti alimentari e delle bevande passa in misura significativa attraverso 
la comunicazione della loro identità regionale. Lidl Italia attraverso il proprio assortimento 
promuove il binomio italianità e qualità, infatti più dell’80% dei prodotti che l’Azienda offre sui 
propri scaffali sono Made in Italy e molti possiedono le certificazioni Denominazione di Origine 
Protetta (DOP), Indicazione Geografica Protetta (IGP), Denominazione di Origine Controllata (DOC) e 
Denominazione di Origine Controllata e Garantita (DOCG).
Attraverso la definizione del proprio assortimento Lidl è quindi in grado di incidere in maniera 
diretta sullo sviluppo del mercato agro-alimentare nazionale e sulla disponibilità e accessibilità 
di prodotti sostenibili per i consumatori. La cura di questi aspetti è affidata direttamente al 
reparto Acquisti, in particolare all’area CSR Acquisti che collabora a stretto contatto con i buyer 
di competenza. 
L’approccio che Lidl Italia adotta nella definizione del proprio assortimento si pone in linea 
con l’Agenda 2030 delle Nazione Unite. Nello specifico, attraverso il proprio impegno, Lidl 
contribuisce al raggiungimento dei seguenti Obiettivi:
Goal 3 Salute e benessere: tramite il proprio assortimento, Lidl Italia promuove l’adozione di 
stili di vita sani e salutari in linea con il target 3.4 che prevede, tra l’altro, la promozione della 
salute psicofisica e del benessere.
Goal 12 Consumo e produzione responsabili: le politiche di acquisto di Lidl contribuiscono alla 
realizzazione del target 12.2, che punta al raggiungimento di una gestione sostenibile e ad un 
uso efficiente delle risorse naturali, e del target 12.5, che mira a ridurre la produzione di rifiuti 
attraverso la prevenzione, la riduzione, il riciclo e il riuso. 
GRI 103
26 Fonte: Andamento delle vendite di prodotti biologici (solo confezionati e solo a peso imposto) nella GDO italiana (fonte: Nielsen) 