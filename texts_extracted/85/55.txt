56
In tale contesto, assume particolare rilievo anche la produzione di rifiuti alimentari nella vendita 
al dettaglio. Lidl infatti si impegna a ridurre lo spreco alimentare in maniera continuativa 
attraverso un processo efficiente di ordini della merce e mediante la collaborazione con enti 
caritativi per il recupero delle eccedenze generate.
Lidl punta inoltre a sensibilizzare i propri collaboratori, cosicché possano offrire un importante 
contributo positivo alla riduzione di eventuali impatti negativi sull’ambiente, all’interno e 
all’esterno dell’Azienda.
Tutti gli obiettivi e le misure a favore della tutela dell’ambiente vengono definiti dai reparti 
competenti,  ossia  Sviluppo  Immobiliare,  Ufficio  Tecnico,  Facility  Management,  Logistica, 
Vendite e CSR, previa condivisione con l’Amministratore Delegato di competenza. 
Le politiche messe in atto da Lidl Italia in tema di conservazione delle risorse e l’impegno verso 
una sempre maggiore sostenibilità sono allineate anche con quanto previsto dagli Obiettivi di 
Sviluppo Sostenibile 2, 6, 7, 9, 12, 13 e 15 delle Nazioni Unite. Più nello specifico:
Goal 2 Sconfiggere la fame: con il progetto di recupero e ridistribuzione delle eccedenze, Lidl 
contribuisce al target 2.1 che si propone di ridurre la fame, garantendo a tutte le persone 
l’accesso ad una alimentazione sicura, nutriente e sufficiente.
Goal 6 Acqua pulita e servizi igienico-sanitari: in particolare le attività relative all’utilizzo di 
acqua nei nostri processi e la sensibilizzazione dei collaboratori sono in linea con il target 6.4 
che mira a incrementare l’efficienza nell’utilizzo di acqua. 
Goal 7 Energia pulita e accessibile: il nostro impegno ad utilizzare solo energia proveniente da 
fonti rinnovabili e ad incrementare il numero di impianti fotovoltaici contribuisce al target 7.2 
che mira ad aumentare la quota di energie rinnovabili, nonché al target 7.3 il quale prevede che 
sia raddoppiata la quota di efficienza energetica entro il 2030.
Goal 9 Imprese, innovazione e infrastrutture: le nostre attività in ambito energetico e nella 
costruzione degli immobili contribuiscono positivamente al raggiungimento del target 9.4 
che prevede il miglioramento delle infrastrutture e delle industrie per renderle più sostenibili, 
attraverso una maggiore efficienza nell’impiego di risorse e all’adozione di tecnologie e processi 
puliti e rispettosi dell’ambiente. 
Goal 12 Consumo e produzione responsabili: Lidl contribuisce in maniera proattiva, attraverso 
una gestione efficiente dei rifiuti, al target 12.2 che prevede un utilizzo efficiente delle risorse, 
al target 12.3, che mira a dimezzare lo spreco alimentare, e al 12.5 che punta alla riduzione dei 
rifiuti attraverso la prevenzione, la riduzione, il riciclo e il riutilizzo. 
Goal 13 Lotta contro il cambiamento climatico: le nostre azioni sono in linea con il target 13.3 
che è volto a migliorare l’istruzione e la sensibilizzazione riguardo ai cambiamenti climatici. 
GRI 103