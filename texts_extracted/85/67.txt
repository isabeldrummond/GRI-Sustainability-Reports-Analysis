68
Trasporto
Da un’analisi EUROSTAT (2018) sugli usi finali dell’energia emerge che le tre principali categorie 
di impiego sono: trasporti (33,2%), uso domestico (25,7%) e industriale (25%). La restante 
quota è attribuita a servizi e agricoltura. In particolare, con riferimento al settore dei trasporti, 
la modalità più dispendiosa a livello di energia dopo il trasporto aereo risulta quella su gomma. 
I trasporti della merce dalle piattaforme logistiche verso i nostri punti vendita costituiscono 
la maggior parte delle emissioni prodotte dai nostri processi aziendali. Tutte le misure di 
ottimizzazione dei trasporti, così come le analisi dei viaggi vengono gestite dal reparto Logistica 
della Direzione Generale di Lidl Italia, che risponde all’Amministratore Delegato Vendite e 
Logistica. 
Il nostro obiettivo infatti è ridurre al minimo l’impatto ambientale in termini di emissioni e 
consumi di risorse, attraverso ad esempio l’ottimizzazione delle tratte percorse e dei carichi di 
merce in base al principio Pieno per Pieno che prevede l’ottimizzazione dei flussi distributivi, in 
cui il mezzo viaggia per il maggior numero di tratte possibili sempre con merce a bordo. 
Ci impegniamo inoltre ad impiegare mezzi di trasporto di ultima generazione richiedendo ai 
nostri partner lo standard minimo EURO 5, sensibilizzando i fornitori logistici affinché acquistino 
sempre più camion alimentati con carburanti alternativi a emissioni ridotte. Ad oggi, la flotta di 
camion utilizzata da Lidl Italia, include 30 mezzi alimentati a metano liquido (LNG). 
Nel 2018 siamo stati i primi della GDO in Italia ad introdurre un semirimorchio refrigerato ad 
azoto liquido, un sistema a ridotto impatto a livello di emissioni sia inquinanti nell’atmosfera 
sia acustiche. Al momento il mezzo è impiegato per il rifornimento dei punti vendita dell’area 
metropolitana di Milano, con l’obiettivo di estenderne l’utilizzo ad altre aree urbane ad elevato 
rischio smog. Infatti, è prevista l’introduzione di un secondo mezzo che sarà impiegato nella 
città di Roma entro giugno 2019. 
Nonostante le misure adottate per una efficiente gestione della logistica, le emissioni di CO  
2
sono state pari a 29.233 tonnellate nel 2018 rispetto alle 26.218 tonnellate di CO  del 2017.17 
2
Un trend in crescita nel biennio di riferimento che può essere ricondotto all’aumento della rete 
vendita a fronte dell’apertura di nuovi punti vendita sul territorio. Guardando alle emissioni 
complessive di Lidl Italia si evince che l’impatto della logistica è pari al 65% sul totale delle 
nostre emissioni.
Emissioni totali Lidl Italia 2018 (tCO )
2
Emissioni dirette e indirette Emissioni logistica
35%
65%
GRI 103
GRI 305-3
17 Vengono considerati i 6 principali fornitori logistici di Lidl che coprono l’80% del parco circolante. Il coefficiente di conversione 
di emissione è quello applicato dal vettore.