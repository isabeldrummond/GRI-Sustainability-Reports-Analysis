REPORT DI SOSTENIBILITÀ 2017 & 2018
11
Standard di rendicontazione applicato
Il presente Report è stato redatto in conformità ai GRI Standards: opzione Core, pubblicati nel 2016 dal Global 
Reporting Iniziative (GRI) e nel 2018 con riferimento agli aspetti inerenti la salute e la sicurezza sul lavoro (GRI 
403), integrati con il supplemento di settore Food Processing Sector Disclosures. Il GRI è un’organizzazione 
internazionale indipendente i cui standard rappresentano ad oggi lo standard più diffuso e riconosciuto in materia 
di rendicontazione degli impatti economici, ambientali e sociali. Al fine di agevolare il lettore nel rintracciare le 
informazioni all’interno del documento alla pagina 122 è presente la tabella GRI-Index in cui sono elencate tutte le 
disclosure rendicontate nei prossimi capitoli. Le informative oggetto di rendicontazione sono inoltre referenziate 
in corrispondenza dei paragrafi di riferimento.
L’individuazione e la rendicontazione dei contenuti del presente Report di Sostenibilità ha tenuto in considerazione 
i principi GRI di rilevanza, inclusività, contesto di sostenibilità e completezza. Per la definizione dei criteri di 
qualità informativa e del perimetro di rendicontazione sono stati altresì applicati i principi GRI di equilibrio tra 
aspetti positivi e negativi, comparabilità, accuratezza, tempestività, chiarezza e affidabilità.
Periodo di riferimento e periodicità di rendicontazione
Il presente Report riporta le attività e i risultati di Lidl Italia per gli esercizi fiscali 2017 (dal 1 marzo 2017 al 
28 febbraio 2018) e 2018 (dal 1 marzo 2018 al 28 febbraio 2019). Il Report di Sostenibilità di Lidl Italia verrà 
pubblicato ogni due anni. 
Processo di rendicontazione
La predisposizione del Report di Sostenibilità si è basata su un processo di reporting strutturato che ha previsto 
il coinvolgimento delle varie funzioni aziendali che hanno contribuito all’individuazione e valutazione dei temi 
materiali, dei progetti e delle iniziative significativi da descrivere nel documento e alla fase di raccolta, analisi e 
consolidamento dei dati, con il ruolo di verificare e validare tutte le informazioni riportate nel Report, ciascuno 
per la propria area di competenza. Il presente Rapporto è stato scritto con l’assistenza tecnico-metodologica di 
KPMG Advisory S.p.A..
Lidl Italia ha incaricato la società Ernst & Young S.p.A. di rilasciare un giudizio di conformità nella forma di 
esame limitato (limited assurance engagement secondo i criteri indicati dal principio dell’International Standard for 
Assurance Engagements (ISAE) 3000 Revised) per la sezione “Attenzione verso i collaboratori”. 
GRI 102-50
GRI 102-52
GRI 102-54
GRI 102-56