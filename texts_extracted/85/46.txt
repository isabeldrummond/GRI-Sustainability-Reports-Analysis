REPORT DI SOSTENIBILITÀ 2017 & 2018
47
FILIERA E TRASFORMAZIONE
Il settore della GDO rappresenta l’anello di congiunzione tra il mondo produttivo ed i consumatori e 
si trova oggi a fronteggiare la sfida relativa alla promozione di una governance di sviluppo sostenibile. 
Le imprese appartenenti a questo settore sono infatti chiamate a gestire i propri impatti sociali ed 
ambientali, con lo sviluppo di sistemi di produzione primaria e di trasformazione efficienti nell’uso 
delle risorse, attraverso la definizione di filiere di approvvigionamento a limitato impatto ambientale, 
ed instaurando relazioni eque e durature con i propri partner commerciali. Pertanto, Lidl Italia intende 
promuovere la creazione di una filiera che riduca l’impatto ambientale e contribuisca allo sviluppo e alla 
crescita dei propri partner commerciali e della comunità in cui opera. 
Attenzione verso l’ambiente lungo la filiera 
Il settore della GDO negli ultimi anni è stato al centro di numerosi dibattiti riguardo all’impatto socio-
ambientale diretto e indiretto associato alle attività caratteristiche di tale business. Tra i principali temi 
oggetto di discussione vi sono gli impatti ambientali delle attività di trasporto, e la produzione di rifiuti 
da packaging dei prodotti.
Nella consapevolezza degli impatti, diretti ed indiretti, che le proprie filiere produttive possono generare 
a livello ambientale, l’obiettivo primario di Lidl è quello di assicurare un approvvigionamento sempre 
più sostenibile. Tra gli aspetti che vedono l’Azienda coinvolta direttamente vi è, ad esempio, la gestione 
degli imballaggi. Su questa tematica Lidl interviene principalmente attraverso politiche che prevedono 
la riduzione o la sostituzione degli imballaggi in plastica. 
Su altri aspetti, quali ad esempio l’inquinamento prodotto dalle coltivazioni e dagli allevamenti intensivi, 
Lidl ha invece una responsabilità indiretta. Su questi ultimi l’Azienda intende agire principalmente 
attraverso un’attenta selezione e valutazione dei propri partner commerciali, cercando di elevare 
gradualmente il livello degli standard richiesti in tema di sostenibilità. 
Le attività di Lidl Italia in questo ambito si attuano in linea con quanto previsto dagli Obiettivi 12 e 13 
previsti dall’Agenda 2030, in particolare:
Goal  12  Consumo  e  produzione  responsabili:  attraverso  una  gestione  efficiente  e 
responsabile dei propri imballaggi, l’Azienda contribuisce alla realizzazione del target 
12.2, che punta ad un utilizzo efficiente delle risorse, e del target 12.5, che mira alla 
riduzione dei rifiuti attraverso la prevenzione, la riduzione, il riciclo e il riutilizzo. 
Goal 13 Lotta contro il cambiamento climatico: le azioni di Lidl Italia sono coerenti con 
il target 13.2 che punta ad integrare nelle politiche e nelle strategie aziendali misure di 
contrasto ai cambiamenti climatici.
GRI 103