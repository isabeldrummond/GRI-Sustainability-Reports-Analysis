108
Qualità e sicurezza alimentare: prodotti per una alimentazione 
consapevole
Per  Lidl  Italia,  qualità  e  sicurezza  sono  due  principi  imprescindibili  nella  definizione 
dell’assortimento. Per questo motivo Lidl definisce elevati standard qualitativi e implementa 
processi di controllo interni ed esterni. L’approccio alla verifica della qualità e della sicurezza 
è coordinato da Lidl Stiftung & Co. KG e prevede revisioni periodiche effettuate nei vari Paesi, 
volte a monitorare l’applicazione delle procedure in ottica di miglioramento continuo. 
Il primo passo per garantire alimenti sicuri ai consumatori risiede in una qualità controllata e 
certificata. Le modalità con cui Lidl Italia garantisce l’elevata sicurezza e qualità dei prodotti 
sono descritte nel Documento di posizione per un’alimentazione consapevole36 che, oltre ad 
illustrare gli obiettivi dell’Azienda in tal senso, fissa in alcuni casi requisiti di qualità più 
restrittivi rispetto ai limiti di legge.
Lidl  Italia  si  impegna  a  definire  criteri  qualitativi  orientati  alle  più  recenti  scoperte  nel 
settore scientifico, richiedendone il rispetto ai fornitori e sottoponendo a costanti controlli 
l’assortimento. Tutti i prodotti alimentari di Lidl Italia vengono analizzati da un punto di vista 
chimico, microbiologico, sensoriale, merceologico e di etichettatura. Le verifiche avvengono 
in base a una pianificazione definita, con maggior frequenza per i prodotti più a rischio. Le 
analisi vengono effettuate da laboratori esterni accreditati. In caso di non conformità rilevate, il 
fornitore deve darne riscontro e vengono intraprese azioni correttive per risolvere la problematica 
riscontrata. Per la frutta e la verdura le verifiche riguardano fitofarmaci e altri contaminanti. Nel 
2017 e nel 2018, rispettivamente il 99% ed il 100% delle referenze alimentari a marchio Lidl 
sono state sottoposte ad attività di valutazione in materia di salute e sicurezza. Oltre alle analisi 
effettuate dai laboratori, vengono svolte verifiche interne di conformità sensoriale.
Nonostante i meticolosi controlli, alcuni prodotti potrebbero non soddisfare le conformità 
richieste dalla normativa o dagli standard di qualità di Lidl. In tal caso l’Azienda intraprende 
immediate azioni correttive. 
 GRI 103
GRI 416-1
36 Per maggiori informazioni: https://corporate.lidl.it/responsabilita-sociale/subitems/politiche-di-acquisto/alimentazione-
consapevole-e-sicurezza-alimentare