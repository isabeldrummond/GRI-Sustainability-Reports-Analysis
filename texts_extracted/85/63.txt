64
Energia ed emissioni
I consumi energetici e le emissioni di gas ad effetto serra di Lidl Italia derivano principalmente 
dall’illuminazione, dal riscaldamento e dal raffrescamento degli ambienti lavoro degli uffici, 
delle piattaforme logistiche e dei punti vendita, nonché dal carburante impiegato dalla flotta 
aziendale. 
I consumi e le emissioni sono monitorati dal reparto Facility Management e in particolare 
dall’EnMT. I dati sono stati rilevati, ove disponibili dal software BMS12 per la gestione dei 
consumi o da analisi su elementi fatturati. 
CONTESTO ENERGETICO 
ITALIANO
L’Italia registra una quota di consumi finali energetici da 
fonti rinnovabili pari al 17,4%, in linea con il trend europeo 
(17,0%),  a  fronte  di  una  produzione  elettrica  coperta 
da rinnovabili per oltre il 35% (EUROSTAT, 2016). Il mix 
energetico nazionale13 è dato da gas naturale (42,34%), 
fonti  rinnovabili  (36,60%),  carbone  (13,75%),  nucleare 
(3,68%) più una quota residuale che include altre fonti e 
prodotti petroliferi.
Nonostante  le  condizioni  climatiche  sfavorevoli  per  la 
produzione idroelettrica, l’Italia ha raggiunto gli obiettivi 
previsti  per  il  2020  in  relazione  alla  quota  di  consumi 
energetici derivanti da energie rinnovabili, fissati al 17%. 
Lidl Italia, grazie alla propria politica di approvvigionamento responsabile di energia elettrica, 
utilizza ad oggi quasi esclusivamente energia proveniente da fonti rinnovabili per una quota di 
1.099.620 GJ (1.020.017 GJ nel 2017), con un aumento dell’8% rispetto all’anno precedente. Le 
certificazioni denominate Garanzie di Origine tracciate dal GSE (Gestore dei Servizi Energetici), 
attestano infatti che la quota di energia rinnovabile utilizzata dalla nostra Azienda corrisponde 
al 100% per Lidl Servizi Immobiliari S.r.l e al 97% per Lidl Italia. Il restante 3% è dato da nuove 
aperture, servite provvisoriamente da fornitori non convenzionati.
Grazie all’impiego di energia rinnovabile siamo riusciti ad evitare la produzione di 90.158 
tonnellate di CO  nel 2017 e di 97.201 tonnellate nel 201814.
2
12 Il software implementato secondo lo standard ISO 50001.
13 Composizione del mix iniziale nazionale utilizzato per la produzione dell’energia elettrica immessa nella rete di distribuzione 
italiana nel 2017
14 Dato stimato in termini di KWh risparmiati e convertito in tonnellate di CO utilizzando per il calcolo il fattore di emissioni 
2
ISPRA (2018). Per il calcolo dei chilometri è stata utilizzata la media di emissione di un TIR Euro 6 (fonte: Logistica Lidl Italia).