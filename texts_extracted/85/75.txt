76
Diritti dei lavoratori in Lidl
Lidl considera il rispetto dei diritti dei lavoratori una condizione imprescindibile e si impegna 
a migliorare costantemente le condizioni di lavoro dei propri collaboratori. Le funzioni Legale 
del Personale e Relazioni Sindacali della Direzione Generale, così come l’Area Personale & 
Sociale con i rispettivi Responsabili Personale & Sociale presenti sul territorio sono il punto 
di riferimento per tutti i collaboratori e si occupano del monitoraggio dei principali indicatori 
di soddisfazione del personale e di tutte le tutele di legge. Lidl Italia punta ad individuare e 
promuovere soluzioni gestionali e giuridiche che garantiscano la tutela dei diritti dei lavoratori e 
si impegna affinché tutti i collaboratori siano informati circa i loro diritti. La funzione Legale del 
Personale garantisce una verifica puntuale e costante della normativa vigente a tutela dei diritti 
dei lavoratori, si occupa altresì di informare e aggiornare le funzioni aziendali interessate sulle 
previsioni normative con contestuale elaborazione di linee guida e procedure in relazione ai temi 
di maggior rilievo monitorandone l’applicazione. In caso di violazioni, procede con un’analisi 
approfondita al fine di adottare le eventuali misure correttive. Inoltre, eroga formazione e 
fornisce consulenze specifiche per garantire il rispetto della normativa nonché una gestione 
del personale uniforme a livello nazionale. Ad oggi esiste un codice disciplinare che richiama le 
principali norme previste dal Codice Civile, dallo Statuto dei lavoratori, dal C.C.N.L. così come 
dal Testo Unico sulla Sicurezza. 
Nel contesto della gestione delle risorse umane assumono particolare rilevanza i rapporti con le 
organizzazioni sindacali. In particolare il 06.03.2018 è stato sottoscritto con le Organizzazioni 
Sindacali Fisascat Cisl e Uiltucs il Contratto Integrativo Aziendale (CIA) che pone al centro il 
benessere della persona. Il CIA ha validità triennale con possibilità di rinnovo automatico di anno 
in anno. Cinque gli ambiti principali di intervento: welfare, tutele individuali, organizzazione del 
lavoro, salute & sicurezza e relazioni sindacali. 
Il welfare rappresenta un elemento centrale dell’accordo e si traduce in azioni tangibili, come 
ad esempio un buono spesa del valore di 100 € per tutti i collaboratori e un buono spesa di 
pari valore per ogni neo genitore25. Come sostegno alla genitorialità, il CIA prevede inoltre la 
possibilità di richiedere un’aspettativa non retribuita fino al 1° anno di vita del bambino, che va 
oltre il termine del periodo massimo di congedo parentale usufruibile per legge. 
A tali iniziative si affianca l’erogazione di prestazioni sanitarie aggiuntive a quelle previste dal 
fondo contrattuale, tesa ad innalzare il livello complessivo di tutela della sfera della salute. 
Questa consente l’accesso all’assistenza sanitaria a una platea più ampia possibile di lavoratori, 
in ottica di sostegno al reddito e promozione di una migliore qualità di vita.
Altre due importanti novità introdotte dal CIA sono invece l’istituzione di una banca ore per la 
donazione delle ferie e dei permessi ai colleghi in difficoltà e l’estensione alle unioni civili del 
congedo matrimoniale e dei permessi per malattia dei figli.
“La sottoscrizione di questa intesa, basata sul welfare, su concreti strumenti di organizzazione 
del lavoro e sulla ricerca di un maggior equilibrio tra vita privata e professionale, conferma la 
forte volontà di mettere i nostri collaboratori al centro, riconoscendone le esigenze e i bisogni” – 
GRI 103 
commenta il raggiungimento dell’accordo Roberto Eretta, AD Risorse Umane di Lidl Italia – “La 
continua valorizzazione delle persone rappresenta una precisa scelta strategica che ci ha spinto 
ad investire sul loro benessere. Siamo fortemente convinti che il percorso intrapreso rappresenti la 
chiave per affrontare le sfide del futuro”.
25 Per tutti i collaboratori aventi diritto ai sensi del CIA, esclusi i quadri e i dirigenti. I buoni spesa sono stati elargiti a partire dal 
2018 anche ai Quadri. 