REPORT DI SOSTENIBILITÀ 2017 & 2018
7
LETTERA DEL PRESIDENTE
Cari lettori,
In qualità di Azienda leader della Grande Distribuzione Organizzata siamo consapevoli della nostra 
Responsabilità Sociale d’Impresa e convinti che, impegnandoci a favore di una sempre maggiore 
sostenibilità del nostro operato, possiamo offrire un contributo concreto nell’affrontare le sfide a livello 
sociale, ambientale ed economico tipiche del nostro settore. Riteniamo che il nostro impegno possa 
influire positivamente nel contrastare le sfide globali, come ad esempio il cambiamento climatico e lo 
sfruttamento degli ecosistemi, e sia essenziale per preservare anche il successo della nostra attività in 
futuro. 
L’approccio di Lidl Italia alla sostenibilità è trasversale a tutta l’Azienda: è parte integrante del nostro 
DNA e ben ancorato nei nostri processi aziendali. Come discount ci concentriamo sull’essenziale, 
privilegiando l’efficienza e la semplicità, senza mai perdere di vista la promessa di qualità e freschezza 
al miglior prezzo, che garantiamo ogni giorno ai nostri clienti. 
Seguendo il nostro motto “Sulla via del domani”, puntiamo a migliorare continuamente i processi 
aziendali, per ridurre eventuali impatti negativi e aumentare quelli positivi sui nostri collaboratori, la 
società e l’ambiente e ci impegniamo ogni giorno al fine di promuovere un agire sostenibile. La nostra 
strategia si concentra su cinque ambiti principali: Collaboratori, Assortimento, Ambiente, Partner 
Commerciali e Società. 
GRI 102-14
Presidente 
Massimiliano Silvestri