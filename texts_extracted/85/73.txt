74
Oltre a questo riconoscimento, Lidl Italia ha ottenuto anche la certificazione Top Employer sia 
per il 2017 sia per il 2018. Un altro riconoscimento autorevole, attribuito dal Top Employers 
Institute, sulla base di un’analisi dettagliata che prevede oltre 100 domande in 10 ambiti HR, 
rappresentando un segno tangibile dell’impegno dell’Azienda ad offrire ai propri collaboratori 
un ambiente di lavoro stimolante e costruttivo.
Lidl Italia, inoltre, al fine di coinvolgere attivamente tutti i collaboratori e tenerli costantemente 
informati sulle attività dell’Azienda, ha introdotto nel 2017 l’Intranet aziendale, una piattaforma 
aggiornata in tempo reale e visibile a tutti, con una sezione dedicata ad ogni Direzione Regionale 
per la condivisione delle novità locali e una sezione generale per tutte le informazioni a livello 
nazionale. L’attenzione di Lidl nei confronti dei propri collaboratori concorre all’attuazione dei 
seguenti obiettivi di sviluppo sostenibile dell’Agenda 2030 delle Nazioni Unite:
Goal 3 Salute e benessere: il target 3.8, che punta a fornire accesso ad un servizio sanitario 
di qualità, si rispecchia nelle attività che Lidl prevede in ambito di sicurezza sul lavoro e 
management della salute, come le prestazioni sanitarie aggiuntive definite dal Contratto 
Integrativo Aziendale.
Goal 4 Istruzione di qualità: l’approccio di Lidl di offrire percorsi formativi internazionali per 
giovani e l’offerta di misure di sviluppo delle competenze professionali e personali di tutti 
i collaboratori contribuisce in particolare al target 4.4 che mira ad aumentare il numero di 
giovani e adulti che abbiano le competenze necessarie per l’occupazione, per lavori dignitosi e 
per la capacità imprenditoriale.
Goal 5 Parità di genere: assicurando pari opportunità per tutti i collaboratori, le politiche di 
Lidl risultano in linea con quanto previsto dal target 5.1, volto ad eliminare qualsiasi forma di 
discriminazione nei confronti di donne e ragazze. Rispondono inoltre al target 5.5 che mira a 
garantire ai collaboratori la piena ed effettiva partecipazione e pari opportunità di leadership 
a tutti i livelli del processo decisionale, così come la possibilità di assumere ruoli manageriali.
Goal 8 Lavoro dignitoso e crescita economica: le politiche adottate da Lidl in ambito sicurezza 
sul lavoro e pari opportunità contribuiscono anche al target 8.5 che intende raggiungere la 
piena e produttiva occupazione per tutte le donne e gli uomini oltre alla parità di retribuzione. 
Concorrono anche al target 8.8 che prevede la tutela dei diritti del lavoro e la promozione di un 
ambiente di lavoro sicuro per tutti i lavoratori.
GRI 103 