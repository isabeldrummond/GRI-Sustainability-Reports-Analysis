10
NOTA METODOLOGICA 
Contenuti e periodo di riferimento
Il presente Report di Sostenibilità riporta l’approccio strategico e la gestione degli aspetti di 
sostenibilità di Lidl Italia S.r.l., con sede legale ad Arcole (Italia), e di Lidl Servizi Immobiliari 
S.r.l. (di seguito congiuntamente anche Lidl Italia e Lidl). Lidl Servizi Immobiliari S.r.l si occupa 
dell’acquisizione, realizzazione e gestione degli immobili di pertinenza dell’Azienda. Lidl Italia 
S.r.l. segue invece la gestione delle funzioni centrali e dei poli logistici. In particolare, i dati e 
le informazioni riportati nel presente Report si riferiscono alla Direzione Generale di Lidl Italia 
S.r.l., alle 10 Direzioni Regionali, ai 631 punti vendita così come a Lidl Servizi Immobiliari S.r.l.. 
I dati e le informazioni relative alle due società vengono riportati in maniera aggregata. Lidl 
Italia è socio di maggioranza delle società Serlio S.r.l., Lidl Malta Ltd., Lidl Immobiliare Malta 
Ltd. e Lidl Logistica Malta Ltd., entità legali indipendenti che sono escluse dal perimetro di 
rendicontazione, così come gli impatti da esse generati.
Il presente documento costituisce il primo Report di Sostenibilità pubblicato da Lidl Italia. Tale 
decisione è frutto della consapevolezza dell’Azienda dell’importanza che riveste una gestione 
responsabile della propria attività, tenuto conto della sua responsabilità nei confronti degli 
stakeholder (in primis i clienti, i dipendenti, i fornitori e la comunità) e più in generale del 
contesto con cui si relaziona. Lidl Italia si propone pertanto di essere chiara e trasparente nel 
riportare i propri risultati. 
I contenuti del presente Report di Sostenibilità sono quelli che, a seguito di un’analisi e 
valutazione di materialità, descritta alle pagine 30 e 31 del presente documento, sono stati 
considerati rilevanti in quanto in grado di riflettere gli impatti sociali e ambientali delle attività 
di Lidl Italia o di influenzare le decisioni dei suoi stakeholder. I temi materiali identificati sono 
riconducibili a tutti gli anelli della catena del valore di Lidl.
Materie prime e agricoltura
Filiera e trasformazione
Gestione aziendale e processi
Clienti e società
  GRI 102-1
  GRI 102-45
   GRI 102-46
  GRI 102-47
GRI 102-51
 