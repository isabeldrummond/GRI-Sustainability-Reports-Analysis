92
PESCE E 
CROSTACEI
Guardando alla pesca e alla biodiversità delle specie marine, l’ultima edizione del rapporto 
FAO denominato The State of World Fisheries and Aquaculture pubblicato nel 2018, analizza lo 
stato della pesca e dell’acquacoltura mondiale sottolineando che, entro il 2030, la produzione 
combinata di pesca di cattura e acquacoltura crescerà del 18% rispetto all'attuale livello di 
produzione, raggiungendo così 201 milioni di tonnellate. Inoltre, da studi condotti dal WWF27 
emerge che nonostante la pesca a strascico rappresenti solo il 25% degli sbarchi totali, questa 
è responsabile di quasi il 60% degli scarti globali di pesce. A tutto ciò si aggiunge che, a livello 
globale, l’attrezzatura da pesca abbandonata, persa o dismessa in mare (conosciuta anche 
come pesca fantasma) costituisce uno dei principali problemi per gli stock ittici e il resto della 
fauna poiché mette a rischio la vita di pesci e altri animali marini. 
Emerge quindi la crescente necessità di una governance della pesca basata sulla sostenibilità 
che Lidl Italia si impegna ad implementare attraverso il proprio Documento di posizione per 
l’acquisto sostenibile di pesce, crostacei e relativi sottoprodotti. Tale Documento definisce le linee 
guida per l’acquisto di prodotti ittici a marchio Lidl, con l’obiettivo di promuovere una pesca 
più sostenibile, a salvaguardia delle specie ittiche e degli ecosistemi marini. Questa politica di 
acquisto riguarda sia il pescato selvatico sia i prodotti da acquacoltura e viene implementata 
attraverso una proficua collaborazione con i fornitori e la richiesta di note certificazioni di 
sostenibilità. 
Lidl Italia si impegna ad ampliare costantemente il numero di referenze certificate per poter 
offrire ai propri clienti, entro la fine del 2020, un assortimento di prodotti in gran parte 
certificato e, dunque, pescato con pratiche responsabili rispettose dell’ambiente e della 
biodiversità, volte a preservare sia le specie ittiche sia i diritti umani dei lavoratori del settore. 
Nello specifico, entro la fine del 2020, in tutti i settori dell’assortimento ittico (pesce surgelato, 
pesce fresco, conserve di pesce e gastronomia di pesce) di Lidl Italia, saranno presenti in larga 
parte pesci e crostacei certificati Marine Stewardship Council (MSC), Friend of the sea e/o Dolphin 
Safe o Aquaculture Stewardship Council (ASC).
GRI 103
27 Fonte: Cashion et al 2018 “Reconstructing global marine fishing gear use: Catches and landed values by gear type and sector.” 
Fisheries research 206:57-64