104
In Bangladesh, ad esempio, Lidl Stiftung & Co. KG. è membro del Bangladesh Accord30, un 
accordo indipendente e legalmente vincolante tra marchi e sindacati, avente l’obiettivo di 
promuovere un'industria tessile più sicura e sana nel Paese.
Inoltre, Lidl Stiftung & Co. KG dal 2015 è membro della The Partnership for Sustainable Textiles, 
un'iniziativa multi-stakeholder, fondata nell'ottobre 2014 in risposta agli incidenti mortali 
nelle fabbriche tessili in Bangladesh e in Pakistan, i cui membri si impegnano a migliorare le 
condizioni di produzione nel settore.
L’impegno si riflette anche nella sempre maggiore trasparenza della filiera dei prodotti tessili 
e calzaturieri. Infatti, Lidl è stato il primo attore della GDO a pubblicare, nel gennaio 2017, 
l'elenco dei circa 650 siti produttivi dell’assortimento tessile e calzaturiero a marca privata.31 
L’elenco contiene i nomi, gli indirizzi ed il Paese di origine di tutti i produttori indipendenti a 
cui Lidl commissiona la realizzazione dei prodotti in assortimento.
Oltre alla tracciabilità della filiera, Lidl è consapevole anche dell’importanza delle materie 
prime utilizzate per la produzione di tali prodotti. 
Di seguito, nello specifico, viene approfondita la gestione di Lidl del cotone, importante materia 
prima per la realizzazione di molti prodotti tessili a marchio proprio. La produzione di cotone 
richiede quantità significative di acqua e rappresenta il 25% dell'uso globale di pesticidi, con 
rilevanti impatti sulla biodiversità, sulla fertilità del suolo ed effetti negativi anche sulla salute 
dei lavoratori coinvolti nella filiera e su quella delle popolazioni locali. Pur non avendo una 
responsabilità diretta sulle modalità di coltivazione di questa materia prima, Lidl attraverso il 
commercio degli articoli tessili a marchio proprio intende promuovere modalità di coltivazione 
del cotone il più possibile sostenibili dal punto di vista ambientale e sociale. Per raggiungere 
tale obiettivo l’Azienda si propone di aumentare la percentuale di cotone biologico certificato 
secondo lo standard Global Organic Textile Standard (GOTS) nei prodotti tessili a marchio proprio. 
GOTS è una certificazione indipendente per fibre e prodotti tessili che, attraverso rigidi criteri 
ecologici e sociali, garantisce una produzione biologica in tutta la filiera (dalla coltivazione 
alla trasformazione), vietando l’impiego di eventuali sostanze nocive e garantendo il massimo 
rispetto delle risorse naturali. Questo assicura che tutte le fibre naturali utilizzate nei prodotti 
finiti provengano da coltivazioni biologiche controllate e siano prive di sostanze nocive per 
l’ambiente e per l’uomo. 
In tale contesto assume particolare rilevanza la comunicazione e la trasparenza di Lidl, che 
infatti attraverso le etichette, i volantini ed il sito web, Lidl fornisce ai propri clienti informazioni 
che illustrano le caratteristiche dei prodotti tessili a marchio proprio certificati, promuovendo 
così comportamenti di acquisto più sostenibili.
GRI 103
30 Sito web dell’accordo al seguente link: https://bangladeshaccord.org
31 Per prendere visione dell’elenco completo dei forniotori si rimanda al seguente link: www.lidl.de/de/sortiment-verantwortung-
in-der-nonfood-lieferkette/s7377409