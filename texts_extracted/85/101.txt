102
LEGNO CARTA E 
CELLULOSA
Lidl Italia ha sviluppato una politica di acquisto responsabile anche per quanto concerne i 
prodotti che contengono legno, carta o cellulosa, con lo scopo di promuovere un uso sempre 
più sostenibile delle risorse forestali. L’Azienda si impegna a contrastare la deforestazione, 
favorire la biodiversità e garantire il benessere delle foreste attraverso la promozione di una 
silvicoltura responsabile.
Per raggiungere questi obiettivi, Lidl Italia applica per i prodotti a marchio proprio i seguenti 
tre principi:
•  tutela delle risorse attraverso la riduzione dell’utilizzo di legno, cellulosa e carta;
•  impiego di materiale riciclato, laddove possibile;
•  utilizzo di sola fibra vergine certificata FSC per i prodotti per cui l’utilizzo di materiale 
riciclato non è possibile.
Nello specifico, l’Azienda si impegna a convertire a materiali riciclati o certificati FSC tutti i 
prodotti non alimentari in legno o cellulosa entro il 2020, quali ad esempio tessili, mobili, 
giocattoli decorativi, articoli di cancelleria; ed entro il 2025 tutto il packaging dei prodotti 
alimentari e i prodotti per la cura della casa e della persona a marchio Lidl. Ad oggi già 
numerosi prodotti in assortimento continuativo di Lidl Italia sono certificati, come ad esempio 
i fazzoletti, i tovaglioli e la carta igienica Floralys, i pannolini Lupilu e la carta da forno Aromata. 
Per quanto riguarda i prodotti non alimentari quali articoli di cancelleria, piccoli mobili e 
giocattoli in legno vantano già il sigillo della certificazione. Anche nei materiali tessili vengono 
spesso utilizzate fibre cellulosiche come viscosa, modal e lyocell: Lidl intende sostituire la 
viscosa dei propri articoli tessili con una fibra ecocompatibile entro la fine del 2019. Al termine 
dell’esercizio fiscale 2018 già il 63% del totale delle referenze in legno, carta e cellulosa 
possedeva una certificazione a garanzia di standard di produzione responsabile. Tale dato 
riguarda esclusivamente le categorie merceologiche relative alla cura della persona e della casa 
(fazzoletti, i tovaglioli, carta igienica, pannolini ecc.).
GRI 103