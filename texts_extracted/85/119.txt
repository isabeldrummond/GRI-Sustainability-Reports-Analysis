120
La  comunicazione  verso  l’esterno  da  parte  dell’Azienda  viene  gestita  principalmente  da 
due reparti: l’ufficio Marketing e Pubblicità e l’Ufficio Comunicazione, che si interfacciano 
quotidianamente per garantire un flusso d’informazioni completo e trasparente.
Nel reparto Marketing e Pubblicità vengono prodotti tutti i materiali pubblicitari, gestite le 
campagne di advertising e implementate iniziative di fidelizzazione atte a coinvolgere la clientela. 
ll focus principale è rappresentato dai nostri prodotti, attraverso una veicolazione di contenuti 
promozionali e informativi. Lidl si avvale di una comunicazione cross-mediale che passa 
attraverso il volantino settimanale, brochure tematiche, spot-TV e radio, oltre a newsletter, App 
Lidl e campagne digital. Il sito aziendale www.lidl.it rientra tra gli strumenti di comunicazione 
principali e rappresenta una piattaforma in continuo sviluppo che comunica i nostri impegni 
in tema di sostenibilità, oltre ad informazioni sulle offerte in corso. In una sezione dedicata 
alla Responsabilità Sociale sono infatti pubblicati gli obiettivi e le principali attività che Lidl 
ha raggiunto o intende perseguire in tale ambito.42 L’ufficio Marketing e Pubblicità gestisce, 
inoltre, anche regolari attività di analisi del sentiment dei clienti, che vengono svolte attraverso 
focus group e software dedicati che permettono di disporre di dati utili per sviluppare una 
comunicazione efficace e in linea con il nostro target.
Per fornire approfondimenti su particolari temi di sostenibilità, Lidl realizza anche brochure ad 
hoc distribuite in tutti i punti vendita e disponibili online. Nel 2018 abbiamo infatti pubblicato 
la nostra prima brochure Gusto e Benessere interamente dedicata alle linee di prodotto Bio 
Organic, My Best Veggie e Free From. Un materiale informativo arricchito anche da ricette e 
consigli per uno stile di vita sano ed equilibrato. Lidl Italia inoltre nel 2018 ha partecipato ad 
alcune fiere ed eventi in ambito di sostenibilità portando la propria testimonianza anche ad un 
pubblico specializzato. 
L’Ufficio Comunicazione si affianca al reparto Marketing e Pubblicità nel costruire e tutelare 
la reputazione di Lidl Italia. Questo avviene attraverso la diffusione dei principali messaggi 
aziendali  ai  maggiori  stakeholder.  Comunicazione  Interna,  Ufficio  Stampa  e  PR,  CSR  e 
Social Media, sono le aree operative di questo reparto che rappresenta la voce dell’Azienda. 
Al fine di garantire un corretto flusso di diffusione delle informazioni aziendali all’esterno, 
Lidl si interfaccia costantemente con i media nazionali e locali. Gli interlocutori primari sono 
giornalisti, blogger ed influencer con cui Lidl mantiene un dialogo aperto che negli ultimi anni 
si è intensificato al fine di creare un rapporto di fiducia e trasmettere un’immagine sempre 
più completa dell’Insegna. Ogni giorno veicoliamo infatti contenuti corporate ed istituzionali e 
promuoviamo le caratteristiche dei nostri prodotti, con l’obiettivo di far conoscere maggiormente 
il nostro operato. 
Il percorso di digitalizzazione della comunicazione ha visto la crescita dei profili social 
istituzionali, tra cui Facebook, Instagram e Twitter. Attraverso la gestione dei nostri canali social 
abbiamo la possibilità di entrare direttamente in contatto e dialogare con i nostri fan e clienti 
anche in merito a temi di sotenibilità. 
42 https://corporate.lidl.it/responsabilita-sociale