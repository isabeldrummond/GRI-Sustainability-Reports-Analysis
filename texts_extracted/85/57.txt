58
Rifiuti
I  rifiuti  prodotti  dall’attività  di  Lidl  Italia  sono  principalmente  costituiti  da  materiali  di 
imballaggio misti, come ad esempio, carta e cartone, pallet in legno e scarti di tessuti. Lidl 
ha implementato delle misure concrete per la riduzione dei rifiuti generati nelle strutture di 
pertinenza e si impegna inoltre al recupero dei rifiuti attraverso una corretta segregazione e uno 
smaltimento rispettoso dell’ambiente. Tuttavia, i rifiuti non possono essere evitati e dovrebbero 
essere considerati, ove possibile, una risorsa. In particolare, gli obiettivi di sviluppo sostenibile 
suggeriscono un approccio gerarchico alla gestione dei rifiuti che prevede determinate priorità, 
condivise dall’Azienda:
1. Riduzione
2. Riutilizzo
3. Riciclo
4. Recupero
5. Smaltimento
Lidl Italia infatti rivolge molta attenzione alla raccolta differenziata. Per sensibilizzare anche i 
clienti e i dipendenti, l’Azienda rende disponibili in diversi punti vendita e alcune aree all’interno 
degli uffici, apposite isole di contenitori per la raccolta differenziata e per la raccolta di pile 
esauste. Nei punti vendita, come da normativa, è previsto inoltre il ritiro di vecchi articoli RAEE. 
Tutti i processi relativi al riciclo e allo smaltimento vengono condivisi con l’Amministratore 
Delegato di competenza e curati da un’area dedicata all’interno del reparto Logistica. Il 
comparto svolge analisi approfondite, interfacciandosi con l’azienda per i servizi di smaltimento 
Greencycle del Gruppo Schwarz, specializzata nello smaltimento e nel recupero di materie 
prime così come in attività di circular economy. Tale funzione si occupa inoltre del monitoraggio 
continuo dei quantitativi dei rifiuti, così come di analisi ed eventuali misure correttive in caso di 
significativi scostamenti rispetto ai trend attesi. 
I rifiuti pericolosi costituiscono meno dell’1% del totale dei rifiuti prodotti da Lidl Italia. 
Nel 2018 i rifiuti pericolosi sono stati pari a poco più di 600 tonnellate con un aumento del 
28% rispetto al 2017. Tali rifiuti sono per l’86% costituiti da apparecchiature elettriche ed 
elettroniche (RAEE) e batterie, mentre per il restante 14% sono classificati all’interno della 
categoria residuale “altro” che include detersivi, neon e toner.
I rifiuti pericolosi movimentati da Lidl Italia sono per lo più rifiuti RAEE. Il volume trasportato 
nel 2018 equivale a 516 tonnellate, più del doppio rispetto al 2017 (212 tonnellate), dovuto 
all’aumento dei volumi di prodotti elettrici ed elettronici proposti in vendita.
GRI 103
GRI 306-4 I rifiuti non pericolosi sono aumentati dal 2017 al 2018 del 9%, una crescita riconducibile per lo 
più all’apertura di 23 nuovi punti vendita. Il 63% è rappresentato da carta e cartone, aumentati 
del 10% rispetto al dato 2017, che derivano principalmente dagli imballi dei prodotti messi in 
vendita nei supermercati. 