52
Ogni funzione aziendale è responsabile dell’implementazione di procedure di valutazione dei 
fornitori e di eventuali richieste aggiuntive specifiche per le attività di competenza. 
Ad esempio, con riferimento agli acquisti di prodotti alimentari esiste una procedura che elenca 
le certificazioni che i produttori devono possedere per poter diventare dei fornitori di Lidl. Le 
certificazioni International Featured Standard (IFS), British Retailer Consortium (BRC) e Food Safety 
System Certification (FSSC 22000), che rappresentano gli standard mondiali di riferimento in 
tema di igiene e sicurezza alimentare sono un prerequisito contrattuale e la loro assenza non 
permette la sottoscrizione del contratto, salvo un’approvazione eccezionale e temporanea.
Prima dell’inserimento di nuovi fornitori viene inoltre effettuato, in parallelo alla richiesta 
delle certificazioni, un audit preventivo sul fornitore stesso, a cura di enti terzi indipendenti e 
certificati, che verifica igiene e sicurezza alimentare con una checklist definita da Lidl Stiftung 
& Co. KG. Questa checklist include anche il controllo di alcune tematiche CSR quali l’assenza 
di OGM e di ovoprodotti provenienti da galline allevate in gabbia.
Inoltre, vi sono degli accordi che stabiliscono parametri di sostenibilità da rispettare, quali ad 
esempio il possesso di specifiche certificazioni, in coerenza con le tempistiche degli impegni 
pubblici presi da Lidl Italia per le varie categorie merceologiche (ad esempio: UTZ, Rainforest 
Alliance, Fairtrade). Per approfondimenti in merito alle certificazioni e agli impegni pubblici presi 
da Lidl Italia per le varie categorie merceologiche si fa rimanda al capitolo Prodotti sostenibili 
del presente Report.
Una volta che il rapporto di fornitura è instaurato, i fornitori vengono valutati tramite audit 
periodici da parte del reparto Assicurazione Qualità. Le certificazioni di sicurezza alimentare 
vengono anch’esse monitorate periodicamente e alla scadenza il fornitore deve adoperarsi al 
più presto per il rinnovo, altrimenti il contratto non può essere prorogato per l’anno successivo 
e le forniture possono essere interrotte con effetto immediato. Particolare attenzione è rivolta ai 
prodotti biologici per i quali è previsto non solo il controllo costante della validità dei certificati, 
ma anche il controllo dei magazzini in cui vengono stoccate le merci in quanto questi devono 
rispettare le regole e le linee guida previste dalla normativa applicabile per essere certificati 
Magazzini Biologici. I magazzini di Lidl Italia dedicati a tali prodotti sono infatti anch’essi 
certificati BIO.
Un ulteriore esempio di approccio specifico alla valutazione dei fornitori è rappresentato dal 
reparto Facility Management che gestisce in maniera centralizzata le gare d’appalto per la 
definizione di nuovi fornitori, attraverso una linea guida interna dedicata nella quale sono 
definite le logiche, le azioni da intraprendere e i principi fondamentali per la gestione della gara 
stessa. Il processo di convenzionamento viene applicato a tutti i fornitori di beni e servizi e deve 
soddisfare i seguenti criteri:
•  la gestione delle comunicazioni, siano esse dirette (ad esempio incontri) o indirette (ad 
esempio mail/PEC) avviene unicamente alla presenza di almeno due soggetti diversi presenti 
per Lidl; 
•  l’accettazione del Codice di condotta da parte di entrambe le parti contrattuali;
•  la fase di contrattazione viene seguita da referenti diversi rispetto alle fasi di stesura e 
verifica delle condizioni economiche, nel rispetto del concetto di segregazione dei ruoli; 
•  qualsiasi comunicazione inerente il processo di gara viene scambiata unicamente attraverso 
canali ufficiali e tracciabili;