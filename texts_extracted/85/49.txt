50
Sviluppo del mercato e dei fornitori
Lidl Italia ritiene che uno dei punti chiave per soddisfare al meglio le richieste dei propri 
clienti sia instaurare proficue collaborazioni con i propri partner commerciali. Pertanto, Lidl 
si impegna a costruire e mantenere relazioni trasparenti e durature con i suoi fornitori, basate 
sulla fiducia reciproca e sulla corresponsabilità. 
L’Azienda, in qualità di impresa italiana, ove possibile predilige impiegare fornitori nazionali e 
regionali, al fine di poter garantire la massima freschezza e qualità dei prodotti e contribuire a 
generare reddito e opportunità di lavoro a favore del territorio e della comunità in cui opera. A 
testimonianza di questo impegno, il nostro assortimento si compone per oltre l’80% di articoli 
prodotti in Italia. 
Nei piani dell’Azienda un ruolo rilevante è ricoperto dal costante ampliamento della private 
label Italiamo, ideata e realizzata interamente da Lidl Italia e poi commercializzata, oltre che 
nei punti vendita italiani dell’Insegna, anche in tutti i 29 Paesi dove Lidl opera con punti vendita. 
I prodotti Italiamo, infatti, vengono distribuiti sugli scaffali degli oltre 10.800 punti vendita della 
Catena in Europa e Stati Uniti, sviluppando un export di oltre 500 milioni di euro all’anno. 
Risultano quindi un’opportunità di business rilevante per le piccole e medie imprese italiane 
che producono gli articoli della linea come la mozzarella di bufala campana DOP, la pasta di 
Gragnano IGP e la mortadella di Bologna IGP. 
Nonostante la maggior parte degli articoli sugli scaffali di Lidl Italia sia prodotta sul territorio 
nazionale, per via della natura di alcuni prodotti stessi, la catena del valore dell’Azienda è 
estesa fino ad includere fornitori in ogni continente. Lungo la catena del valore si applicano 
differenti condizioni legali e socio-economiche e Lidl si impegna a proteggere gli standard 
lavorativi in tutte le regioni allo stesso modo. I prodotti a marchio proprio commercializzati 
da Lidl provengono da partner commerciali e produttori indipendenti, pertanto l’Azienda è 
coinvolta da potenziali effetti negativi indiretti lungo la catena del valore.
Le politiche messe in atto da Lidl Italia in tema di valutazione dei fornitori e sviluppo di relazioni 
commerciali eque sono allineate anche con quanto previsto dagli Obiettivi di sviluppo sostenibile 
8 e 12 dell’Agenda 2030. Più nello specifico:
Goal 8 Lavoro dignitoso e crescita economica: tramite le proprie politiche per lo 
sviluppo di relazioni commerciali eque e la valutazione dei fornitori, Lidl Italia 
contribuisce alla realizzazione dei target 8.3 e 8.4 che prevedono rispettivamente 
l’implementazione di politiche orientate allo sviluppo che supportino le attività 
produttive,  la  creazione  di  lavoro  dignitoso,  l'imprenditorialità,  la  creatività 
e  l'innovazione,  favoriscano  la  crescita  delle  piccole  e  medie  imprese  e  che 
garantiscano l'efficienza delle risorse globali nel consumo e nella produzione nel 
tentativo di scindere la crescita economica dal degrado ambientale.
GRI 103
GRI 102-9