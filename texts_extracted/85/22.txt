REPORT DI SOSTENIBILITÀ 2017 & 2018
23
Lidl Italia e la sostenibilità 
Un agire sostenibile fa parte della nostra promessa di qualità: i cambiamenti delle condizioni di produzione, 
dovuti a variazioni di carattere legislativo, a livello sociale o ambientale, hanno un impatto diretto anche sulla 
nostra attività. Come Azienda leader della GDO1 siamo consapevoli della nostra Responsabilità Sociale d’Impresa 
e convinti che, impegnandoci a favore di una sempre maggiore sostenibilità del nostro operato, contribuiamo a 
tutelare anche il futuro della nostra attività. 
Attraverso le nostre decisioni aziendali intendiamo evitare, o ridurre al minimo, ogni eventuale impatto negativo 
sull’ambiente o sulla salute umana. Il principio di precauzione della Dichiarazione di Rio sull’Ambiente e lo Sviluppo 
si riflette nei nostri principi aziendali ed è pertanto una componente essenziale della governance aziendale. 
“Il nostro operato quotidiano è improntato 
al senso di responsabilità, dal punto di vista 
economico, sociale e ambientale.”
Ogni reparto attua una mappatura delle principali tipologie di rischio che possono compromettere il raggiungimento 
degli obiettivi aziendali tra cui rientrano anche i rischi legati a tematiche di sostenibilità. Questi possono essere 
di natura interna o esterna all’Azienda e vengono tenuti in considerazione nello stabilire le decisioni strategiche. 
L’approccio di Lidl alla sostenibilità è trasversale a tutta l’Azienda, essendo ancorato ai principi aziendali. Il nostro 
approccio alla sostenibilità si esprime inoltre attraverso il Codice di Condotta aziendale che include diversi principi 
etici come il rispetto delle leggi, dei diritti umani e del lavoro, la garanzia di condizioni di lavoro sicure e sane 
e standard minimi in termini di tutela dell’ambiente. Il Codice viene applicato alle relazioni con i nostri partner 
commerciali, promuovendo così la sostenibilità lungo tutta la catena del valore.2
Il nostro impegno nell’ambito della Responsabilità Sociale d’Impresa si 
concretizza nel motto “Sulla via del domani”. Seguendo questo motto 
puntiamo a diffondere un agire sostenibile migliorando continuamente i 
processi aziendali, al fine di ridurre eventuali impatti negativi e aumentare 
quelli positivi sui collaboratori, la società e l’ambiente. 
Sulla via
del domani GRI 102-11
GRI 102-16 
1 Fonte: elaborazione The European House - Ambrosetti su dati Lidl, Nielsen e Mediobanca, 2019 
2 Per approfondimenti si veda: https://corporate.lidl.it/responsabilita-sociale/subitems/collaborazione-con-i-partner-commerciali