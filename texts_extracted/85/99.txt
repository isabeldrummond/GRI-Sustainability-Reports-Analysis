100
FRUTTA E 
VERDURA 
Lidl Italia si impegna a promuovere una sempre maggiore sostenibilità nella produzione 
ortofrutticola. A tal fine, l’Azienda collabora a stretto contatto con i fornitori di frutta e verdura 
e, attraverso la propria politica di acquisto responsabile, punta a promuovere un’agricoltura 
sempre più responsabile, sia a livello ambientale sia a livello sociale. 
In primo luogo, qualora la stagionalità, la quantità e la qualità dei prodotti disponibili sul 
mercato lo permettano, Lidl Italia privilegia l’acquisto di prodotti ortofrutticoli italiani. Ciò 
permette di ridurre gli impatti legati ai trasporti di tali prodotti, oltre che favorire la crescita dei 
fornitori locali e garantire ai clienti una maggior freschezza.
Oltre a ciò, la riduzione dei residui di pesticidi nei prodotti ortofrutticoli per Lidl è una priorità 
assoluta. Infatti, l’obiettivo comune di Lidl e dei suoi partner commerciali è quello di fornire 
frutta e verdura con un quantitativo di residui largamente al di sotto dei requisiti di legge, 
contribuendo in modo evidente alla riduzione dei pesticidi nella produzione agro-alimentare. 
L’Azienda pertanto svolge un elevato numero di analisi sull’intero assortimento di frutta e 
verdura fresche, allo scopo di tenere costantemente monitorate le quantità di eventuali residui 
di pesticidi. Nel 2018 quasi il 75% dei campioni di frutta e verdura analizzati da Lidl Italia 
presentavano residui di pesticidi significativamente al di sotto dei limiti imposti dalla legge.
Inoltre, Lidl richiede a tutti i produttori di frutta e verdura la certificazione GLOBALG.A.P. (Good 
Agricultural Practices), ente internazionale che, attraverso i propri standard, promuove metodi di 
produzione sostenibili e aderisce al modulo integrativo GLOBALG.A.P. GRASP (Risk Assessment 
on Social Practice), che valuta anche pratiche lavorative e sociali.
Infine,  Lidl  punta  ad  avere  un  assortimento  ortofrutticolo  sempre  più  sostenibile  anche 
approvvigionandosi di un numero in continua crescita di articoli provenienti da agricoltura 
biologica. Dalla tabella sottostante si evince che nell’esercizio fiscale 2018 la percentuale di 
referenze di frutta e verdura provenienti da agricoltura biologica commercializzate da Lidl è 
cresciuta del 3,6% rispetto al precedente esercizio.
GRI 103