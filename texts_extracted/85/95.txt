96
CAFFÈ 
E TÈ 
Il caffè e il tè, al pari del cacao rientrano tra le materie prime più richieste al mondo. Un recente 
report della International Coffee Organization (ICO) evidenzia come per il consumo globale di caffè 
della stagione 2018-2019 sia attesa una crescita del 2,1% rispetto alla precedente. Il caffè viene 
coltivato principalmente in Africa, Asia e America Latina e rappresenta la fonte di sostentamento 
per milioni di piccoli agricoltori e le loro famiglie. Tuttavia, la coltivazione e la lavorazione del caffè 
creano spesso alcuni problemi a livello sociale, ambientale ed economico, che si ripercuotono 
nelle fluttuazioni dei prezzi del mercato mondiale di questa materia prima con potenziali impatti 
socio-economici sul sostentamento di tutta la filiera. Tra i principali impatti ambientali vi sono il 
rischio di distruzione di aree forestali pluviali per nuove piantagioni e l’uso eccessivo di pesticidi 
che inquinano l’ambiente e possono essere dannosi per la salute dei coltivatori.
Per quanto riguarda il tè, il suo consumo pro capite a livello mondiale è in costante aumento, infatti 
l’acquisto di prodotti a base di questa materia prima è in crescita. Nei Paesi in via di sviluppo, tra 
cui Kenya, Cina, India e Indonesia, il tè è un’importante fonte di ricavo economico per molti piccoli 
agricoltori. Oltre agli aspetti sociali, vi sono anche varie sfide ambientali. Infatti, lo sviluppo di 
nuove piantagioni di tè sottrae spazi alla foresta tropicale che ospita una grande varietà di specie 
animali. Inoltre, il tè come monocoltura causa l’erosione e l’impoverimento del suolo, condizione 
aggravata dall’utilizzo di pesticidi e fertilizzanti che hanno impatti negativi anche sulla biodiversità 
locale e sulla salute dei coltivatori.
Alla luce di ciò, attraverso il Documento di posizione per l’acquisto responsabile di tè e caffè, Lidl 
Italia intende favorire pratiche agricole sempre più sostenibili, con l’obiettivo di ridurre eventuali 
ripercussioni negative sull’ambiente, garantire il pieno rispetto dei diritti umani ed una equa 
retribuzione degli attori della filiera produttiva. Nello specifico, Lidl Italia si pone un duplice 
obiettivo per tutti i prodotti dell’assortimento continuativo a marchio proprio (esclusi i prodotti 
contenenti caffè o tè come ingrediente):
•  entro il 2022 il 50% del caffè presenterà almeno una delle seguenti certificazioni: Rainforest 
Alliance & UTZ, Fairtrade o proveniente da agricoltura biologica;
•  entro il 2022 il 100% del tè verde, nero e rooibos e il 50% delle tisane alle erbe e alla frutta 
saranno certificati da: Rainforest Alliance & UTZ, Fairtrade o provenienti da agricoltura biologica28.
Al fine di raggiungere tali obiettivi, Lidl monitora la disponibilità di materie prime certificate e 
la richiede ai fornitori. La tabella sottostante riassume, per gli esercizi fiscali 2017 e 2018, le 
percentuali di referenze certificate per le categorie cacao, tè, tisane e caffè. Dalla tabella si evince 
che, come suddetto, il 100% delle referenze contengono già cacao certificato, mentre per caffè, tè 
e tisane le percentuali di referenze prodotte in conformità con standard di produzione responsabile 
GRI 103 sono cresciute significativamente nell’esercizio fiscale 2018 rispetto al precedente. Per quanto 
riguarda il caffè l’obiettivo aziendale risulta già raggiunto, infatti oltre il 54% delle referenze sono 
certificate. 
28  Le percentuali indicate negli obiettivi fanno riferimento alle misurazioni di caffè, tè e tisane in quantità di materia prima