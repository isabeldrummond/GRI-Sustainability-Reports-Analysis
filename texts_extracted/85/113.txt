114
Corporate citizenship
L’Agenda 2030 delle Nazioni Unite, attraverso il goal 17, Partnership per gli obiettivi, si sofferma 
sulla necessità di realizzare partnership e progetti di collaborazione tra diversi soggetti, allo 
scopo di raggiungere gli obiettivi di Sviluppo Sostenibile. In particolare, delinea la roadmap per 
promuovere la cooperazione sia in ambito nazionale, sia in ambito internazionale. Diventa infatti 
sempre più importante realizzare collaborazioni tra le istituzioni pubbliche, il settore privato 
e la società civile, allo scopo di generare impatti positivi verso le fasce più bisognose della 
popolazione o nei confronti dei territori più vulnerabili38. A tal fine, partendo dalla comprensione 
dei bisogni e delle opportunità, la rete della GDO può attivarsi per supportare le comunità 
attraverso una serie di iniziative in ambito sociale, a favore della sostenibilità, dello sport e della 
cultura. La creazione di legami profondi con il territorio rappresenta quel valore aggiunto che 
può essere creato dalle aziende della Grande Distribuzione e ridistribuito alle comunità locali, 
al fine di generare azioni di responsabilità, soprattutto in chiave di sviluppo sostenibile.
Lidl privilegia donazioni e sponsorizzazioni volte a promuovere iniziative di carattere formativo, 
culturale, scientifico, sociale o ambientale. 
Nel 2018 Lidl Italia ha conseguito un valore della produzione pari a 4.756.003.401 € di cui  
1.458.823 € sono stati utilizzati per donazioni e sponsorizzazioni (nel 2017 la quota è stata di  
1.059.027 €), mentre oltre 717.000 € sono stati investiti nella realizzazione di opere pubbliche 
(più di 1.400.000 € nel 2017).39 
Oltre alla donazione di eccedenze al Banco Alimentare, le attività di Corporate Citizenship di Lidl 
Italia prevedono sponsorizzazioni, donazioni in natura, quali ad esempio prodotti alimentari o 
non e gadget, contributi economici e opere ad utilizzo pubblico, secondo le quote riportate nel 
grafico di seguito riportato.
GRI 103
GRI 203-1 
38 Fonte: ISTAT: Rapporto SDG – 2018
39 I dati si calcolano sulle attività gestite dal reparto CSR e Ufficio Pubblicità, come sulle principali opere ad utilizzo pubblico 
realizzate nel periodo di riferimento.