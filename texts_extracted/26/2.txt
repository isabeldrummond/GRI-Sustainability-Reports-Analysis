1 
 
Lettera dell’Amministratore Unico  
[102-14] Cari Shareholders,  
questo è la prima relazione che la società pubblica per raggiungere e coinvolgere non solo i soci, ma tutti 
i suoi Stakeholder.  
La CSR³ è nata in un contesto fortemente innovativo riguardante la Corporate Social Responsibility e 
l’obbligo di informativa non finanziaria introdotto dal D. Lgs. 254/2016. La società  vuole rappresentare 
i tre pilastri della Corporate Social Responsibility e l'idea di costituirla, nel giugno 2018, nasce dalla 
volontà di supportare le imprese verso un corretto approccio nelle scelte sostenibili in ambito 
economico, ambientale e sociale, affinché gli investimenti siano valorizzati al massimo con una 
corretta rendicontazione e pianificazione delle attività in quella che è definita la triple bottom line della 
sostenibilità: Profit, Planet, People. 
Il concetto di CSR supera già da tempo la visione “tradizionalista” dell’azienda come entità orientata 
unicamente al profitto e già nel Libro Verde della Commissione Europea (2001) la Responsabilità 
Sociale d’Impresa era definita come  "L'integrazione volontaria delle preoccupazioni sociali e ambientali delle imprese 
nelle loro operazioni commerciali e nei rapporti con le parti interessate".  
Si trattava quindi di una serie di azioni e pratiche che la singola organizzazione attuava su base volontaria, 
con l’obiettivo di generare vantaggi e benefici a sé stessa e al contesto in cui operava. L’obbligo introdotto 
con il recepimento della Direttiva Europea 95/2014 riguarda ora solo le grandi imprese ma rappresenta 
una Best Practice sempre più sentita anche dalle PMI che, ancorché non obbligate, attuano in numero 
sempre maggiore le politiche sull’attenzione agli aspetti ESG – Environmental, Social e Governance. Ciò 
si concretizza in molteplici forme, quali ad esempio il dialogo sistematico con gli Stakeholder o la 
rendicontazione di sostenibilità, in ottica di conciliazione degli obiettivi economici con quelli sociali e 
ambientali del territorio di riferimento. 
In  quest’ottica,  la  Società  Benefit  rappresenta  la  codificazione  dell’“orientamento  CSR”  di 
un’organizzazione, poiché prevede l’esplicitazione degli obiettivi sociali e ambientali prescelti all’interno 
dell’oggetto sociale. È per questi motivi che abbiamo scelto di redigere la relazione adottando, quale 
standard di valutazione esterno, lo Standard di rendicontazione più utilizzato a livello nazionale e 
internazionale: lo Standard GRI nella sua versione GRI-Referenced. 
Siamo operativi da meno di un anno, ma abbiamo in mente di fare molto! E già lo stiamo facendo… 
 