2 
 
La nostra struttura come Società Benefit e Startup Innovativa 
[102-1, 102-4, 102-5] La CSR³ Srl SB - Corporate Social Responsability al cubo - è operativa in Italia ed 
è la prima Start-Up Innovativa nata come Società Benefit. 
[102-3, 102-6] La CSR³ opera prevalentemente in Italia e la sua sede principale è sita in Roma in via 
Luciano Manara 43.  
CSR³ vuole essere una forza rigeneratrice, un esempio per molti e una guida sincera sotto forma di Start-
Up Innovativa e Società Benefit, per mettere chiaramente a Statuto il proprio fine sociale e per sostenere 
nel tempo la propria vision ed il proprio impegno ad operare in maniera sostenibile, trasparente e 
responsabile a favore dei propri Clienti per la crescita ed il benessere comune. 
•  È Start-Up Innovativa perché propone un innovativo metodo di raccolta, implementazione e 
tracciamento delle informazioni attinenti ai temi economici, ambientali e sociali che permette di 
essere implementato con le azioni e attività già adottate dall’azienda (presidio dei rischi 231/2001, 
responsabili dei rischi e delle informazioni non finanziarie ecc.); 
•  È Società Benefit perché intende perseguire specifiche finalità di benefit, in particolare in ambito 
sociale, in adesione all’innovativa normativa italiana che ha introdotto le società benefit. 
 
Cosa sono le Società Benefit? 
Le “Società Benefit” sono una nuova forma giuridica di impresa, introdotta a partire dal 2010 come 
Benefit Corporation negli USA. L’Italia è stato il primo paese in Europa ad aver introdotto questa nuova 
forma giuridica d’impresa. 
Le Società Benefit rappresentano un qualcosa che va oltre il semplice concetto di azienda; infatti, le 
“società tradizionali” esistono con l’unico scopo di distribuire dividendi agli azionisti, mentre le Società 
Benefit, oltre agli obiettivi di profitto, nell’oggetto sociale hanno anche lo scopo di avere un impatto 
positivo sulla società e sull’ambiente. 
 
Perché essere una Società Benefit? 
Le Società Benefit perseguono volontariamente, nell’esercizio dell’attività d’impresa, oltre allo scopo di 
lucro anche una o più finalità di beneficio comune in modo responsabile, sostenibile e trasparente.  
 
 