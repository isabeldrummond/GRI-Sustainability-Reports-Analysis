COMPETENZE ETEROGENEE E 
DIVERSIFICATE AL FINE DI ASSISURARE 
UN DIBATTITO EQUILIBRATO
In accordo con la vigente regolamentazione, il Consiglio di Amministrazione 
ha approvato una politica per l’identificazione e la valutazione del possesso 
dei requisiti di idoneità alla carica degli amministratori e delle altre figure 
chiave della Società, in termini di onorabilità, professionalità e indipendenza. 
Obiettivo della suddetta politica è quello di conseguire una composizione 
del Consiglio di Amministrazione che consenta un’adeguata esecuzione 
dei compiti conferiti dalla legge e dallo Statuto nel miglior interesse della 
Società, al fine della creazione di valore per gli azionisti in un orizzonte di 
medio lungo periodo.
Oltre  ad  assicurare  il  rispetto  dei  requisiti  previsti  dalla  normativa 
regolamentare, la Politica intende favorire la candidatura e la nomina 
di  individui  altamente  qualificati,  sulla  base  dei  rispettivi  talenti, 
esperienze e competenze, tenendo conto degli obiettivi della Società, 
nonché dell’evoluzione normativa e di mercato prevista. Il Consiglio di 
Amministrazione riconosce che l’eterogeneità nella composizione degli 
organi di amministrazione può favorire un dibattito equilibrato che, a 
sua volta, può rafforzare il processo decisionale grazie alle differenze di 
COMPETENZE 
prospettiva dei suoi membri.
DELL’ORGANO 
La composizione del Consiglio di Amministrazione prevede la compresenza 
AMMINISTRATIVO
da un lato di soggetti che hanno una conoscenza approfondita della 
Società, del Gruppo e del contesto in cui essa opera, nonché della tecnica 
assicurativa e della normativa di settore, dall’altro di soggetti di diversa 
formazione ed esperienza in altre aree e settori, così da permettere di 
ottenere il giusto equilibrio nel dibattito, nelle decisioni e nella definizione 
delle linee strategiche di sviluppo.
Viene altresì assicurato che vi sia un adeguato bilanciamento tra le 
diverse categorie di amministratori e che gli amministratori non esecutivi 
rappresentino un’ampia maggioranza rispetto agli esecutivi, come vi sia un 
adeguato numero di amministratori indipendenti, anche al fine di garantire 
la formazione dei Comitati consiliari raccomandata dalla regolamentazione 
di settore. 
Sulla base dei suddetti criteri si vuole, pertanto, favorire la diversità di 
esperienza, conoscenza e competenza senza che possa essere esercitato 
alcun tipo di discriminazione basato su appartenenza ad un genere, età, 
razza, religione o qualsiasi altra caratteristica personale che non attenga al 
ruolo che i candidati sono chiamati a svolgere.
Vittoria Assicurazioni 33
Bilancio di Sostenibilità 2019