Fidelizzare i Clienti: 
il Programma Vittoria doppio Vantaggio
è il consolidato programma fedeltà della Compagnia attivo dal 2015 e 
basato su dinamiche di cash back a punti, vantaggi e sconti. Il programma, 
che è a tutti gli effetti una raccolta punti, si contraddistingue sul mercato 
in virtù dell’innovativo sistema di premiazione: oltre a offrire agevolazioni 
all’interno del sistema Vittoria con la possibilità di beneficiare di buoni 
sconto per l’acquisto di nuove polizze o per il pagamento di quelle già 
in essere, il cliente ha la possibilità di accedere alle proposte di un ricco 
network di partner convenzionati. Un elemento distintivo e differenziante 
che rende la proposta di Vittoria all’avanguardia nel settore assicurativo.
Al fine di agevolare la conoscenza dei benefici del programma per i Clienti 
aderenti e di coinvolgere quelli non ancora iscritti, sono nate le Vittoriadi, il 
data game che integra un mix di creatività e tecnologia che, in soli sei mesi 
(novembre 2018 – maggio 2019), ha contribuito sensibilmente ad incrementare 
il legame e l’interazione con i nostri assicurati.
Il programma Vittoria Doppio Vantaggio ha pertanto ottenuto nel corso del 2019 
importanti successi, che si traducono in oggettivi benefici per i 337.975 Clienti 
aderenti:
2.595.759,43 euro il valore dei buoni sconto utilizzati;
131.925,00 euro il valore dei premi distribuiti dal catalogo.
Ciononostante la Compagnia non ha smesso di ricercare la migliore customer 
experience da offrire alla propria clientela e proprio con la finalità di incrementare 
costantemente il livello qualitativo delle prestazioni erogate, nella seconda parte 
del 2019 è iniziato un importante percorso di revisione e sviluppo dei processi di 
fidelizzazione che ha portato alla nascita, all’inizio del 2020, di ViVa, il un nuovo e 
ancora più premiante programma di fidelizzazione per i Clienti Vittoria.
CONSUMO E 
PRODUZIONE 
RESPONSABILI
Un nuovo sistema di misurazione 
della soddisfazione dei nostri Clienti,  
Net Promoter Score (NPS)
Offrire al Cliente la migliore Customer Experience rappresenta un obiettivo di primaria 
importanza per la Compagnia.
Per questo motivo, accanto alle usuali misurazioni della Customer Satisfaction, nel corso del
2019 abbiamo iniziato ad affiancare il sistema di rilevazione Net Promoter Score “NPS” .
Anche per il 2020 procederemo con questa analisi sempre con l’obiettivo di rilevare la 
soddisfazione del cliente in ogni punto di contatto con la Compagnia e di identificare soluzioni 
strutturali di eventuale miglioramento, contribuendo ad innescare un processo evolutivo continuo, 
in grado di migliorare sempre più l’esperienza dei clienti della Compagnia
I primi risultati ci confermano che Vittoria Assicurazioni ha un ottimo percepito nei propri clienti.
Vittoria Assicurazioni 75
Bilancio di Sostenibilità 2019