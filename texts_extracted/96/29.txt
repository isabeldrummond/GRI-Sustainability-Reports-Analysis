 
E’ previsto che venga svolta una formale valutazione periodica, di norma con cadenza annuale e secondo i seguenti 
criteri: 
•  verifica delle anomalie sui requisiti obbligatori 
•  rilevazione di gravi inadempienze o non conformità 
•  perdita dei requisiti richiesti al fornitore 
•  criticità di natura etica/reputazionale 
Viene comunque ritenuto necessario che ogni capo funzione, in aggiunta ai criteri indicati, tenga in considerazione 
eventuali elementi di valutazione quali l’esclusività del fornitore, referenze o titoli professionali, la disponibilità e 
capacità economico-finanziaria.  
Il lavoro svolto nell’ambito dell’aggiornamento della procedura rappresenta ancora solo un primo passo verso la 
formalizzazione di una gestione responsabile della catena di fornitura e si pone l’obiettivo di integrare criteri di 
valutazione che tengano conto anche degli aspetti di carattere sociale e ambientale. 
 
6. Gestione della lotta alla corruzione attiva e passiva  
6.1 Le politiche praticate da Openjobmetis e indicatori di performance 
Openjobmetis si è dotata di un Modello di Organizzazione, Gestione e Controllo al fine di elaborare e realizzare un 
sistema di governance aderente a elevati standard etici, in grado di favorire la diffusione costante della cultura del 
controllo e una maggiore sensibilizzazione verso comportamenti responsabili e consapevoli, come tale idoneo ad 
evitare e/o ridurre il rischio di reati previsti dal D.lgs. 231/2001. La volontà di Openjobmetis di aderire ai principi 
del D.lgs. 231/2001, trova riscontro anche nel Codice Etico della stessa che costituisce il principio ispiratore 
giuridicamente rilevante di tutto quanto previsto e disposto dal Modello organizzativo (di seguito, anche solo 
Modello o MOG). 
 
In data 9 marzo 2018 Openjobmetis ha completato il quarto aggiornamento – dal 2012, anno dell’adozione – del 
proprio MOG al fine di mantenere il documento in linea con le evoluzioni della normativa in materia D. Lgs 
231/2001. Il Modello contempla, tra gli altri, i presidi riguardo i reati societari a cui l'ente, in virtù dello status di 
società quotata, è divenuta soggetta dalla quotazione sul MTA gestito da Borsa Italiana; con l’ultima attività di 
aggiornamento il Modello ha recepito le previsioni di cui all’art. 6, comma 2-bis, del D. Lgs. n. 231 (in materia di 
cd. whistleblowing) ha verificato la rispondenza dei presidi organizzativi della società rispetto ai fattori di rischio 
legati alle fattispecie di reato, di recente valorizzazione a fini 231/01, quali l’Istigazione alla corruzione tra privati 
(art. 2635-bis del codice civile) e di Intermediazione illecita e sfruttamento di lavoro (art. 603-bis del codice 
penale). All'aggiornamento del Modello Organizzativo seguono le attività di diffusione dello stesso ai fini della sua 
corretta adozione; fin dall’adozione del MOG da parte della Società, nell’anno 2012, si rileva una diffusione del 
Modello Organizzativo Aziendale – di cui il Codice Etico è parte integrante –  verso gli stakeholder nelle seguenti 
modalità: 
 
•  pubblicazione sul sito aziendale del Codice Etico; 
•  adozione di specifiche clausole contrattuali aventi l'obiettivo sia di comunicare l'esistenza del Codice Etico 
sia di vincolarne la controparte al rispetto. In particolare, tali clausole sono adottate nei confronti di 
dipendenti diretti, clienti, dipendenti in somministrazione, fornitori, stagisti, collaboratori; 
  30  
 