 
2. L’identità aziendale 
Openjobmetis S.p.A. è un’Agenzia per il Lavoro (ApL) presente sul mercato Italiano da oltre 16 anni, attiva nella 
somministrazione, core business del Gruppo, nella ricerca e selezione, e nella ricollocazione e formazione del 
personale. L’attuale configurazione della società prende vita nel 2011 dalla fusione fra le società Openjob SpA e 
Metis SpA.  
Openjobmetis S.p.A. la quale si occupa principalmente di somministrazione di lavoro, controlla direttamente il 
100% di:  
•  Seltis S.r.l.: focalizzata nella ricerca e selezione del personale per conto terzi; 
•  Corium S.r.l.: focalizzata nelle attività di supporto alla ricollocazione professionale; 
•  Openjob Consulting S.r.l.: focalizzata nelle attività di elaborazione paghe per la controllante, nelle attività 
di prestazione di servizi alle aziende e di organizzazione di assistenza alla persona nonché attività di 
telemarketing e call center. 
Grazie a una solida esperienza acquisita nel tempo, Openjobmetis rappresenta un ponte di collegamento tra le 
imprese in cerca di personale e le risorse in cerca di occupazione, con l’obiettivo di incrociare in modo ottimale 
domanda e offerta di lavoro e assicurare con tempestività l’impiego di personale qualificato, nel rispetto dei diritti 
e dei doveri dei lavoratori. 
Openjobmetis è presente su tutto il territorio nazionale con la sua sede centrale a Gallarate, in provincia di Varese, 
e una rete di 127 filiali, di cui 36 in Lombardia al 31 Dicembre 2017. La presenza sempre più capillare rappresenta 
un grande valore aggiunto, in quanto la profonda conoscenza dei vari contesti territoriali italiani permette a 
Openjobmetis di garantire ad aziende e candidati professionalità e risposte immediate, personalizzate ed efficaci. 
2.1 Principali tappe storiche 
Openjobmetis è stato il primo operatore del settore a quotarsi sul Mercato Telematico Azionario di Borsa Italiana. 
Tale traguardo è il risultato di un intenso percorso di crescita che ha contraddistinto il Gruppo sin dall’inizio. La 
sua avventura inizia nel 2001, data in cui nasce Openjob S.p.A. Nel 2003, entra nella compagine societaria 
“Wisequity”, fondo di private equity gestito da Wise SGR. Dal dicembre 2004, attraverso una serie di acquisizioni 
di importanti operatori del settore (tra cui Pianeta Lavoro, In Time, QuandoccoRre, JOB) inizia il progetto di 
espansione che nel 2011 compie il suo passo decisivo attraverso l’operazione di fusione con Metis SpA, Agenzia per 
il Lavoro attiva dall’anno 2000 e operante su scala nazionale. Nel dicembre dello stesso anno nasce il Gruppo 
Openjobmetis. Infine, nel gennaio 2013, Openjobmetis acquisisce Corium Srl, la prima società di outplacement 
operante in Italia, fondata nel 1986. Completa il quadro la società controllata Seltis Srl, specializzata in attività di 
ricerca e selezione di middle e top management. Si riportano qui di seguito le principali tappe della storia del 
Gruppo: 
 
  5  
 