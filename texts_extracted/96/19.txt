 
business del Gruppo ha un impatto considerevole non solo nei confronti delle aziende clienti, ma genera valore per 
tutta la comunità e per il tessuto produttivo con cui si interfaccia.  
Openjobmetis fornisce i propri servizi, sia ad aziende private che ad enti pubblici, lungo tutto il processo di 
somministrazione, dalla ricerca della figura professionale richiesta dal cliente sino alla gestione del rapporto di 
lavoro, e svolge la propria attività in virtù dell’autorizzazione a tempo indeterminato rilasciata dal Ministero del 
Lavoro. Le caratteristiche dei servizi sono definiti dalla Direzione e sono in linea con la Certificazione di Qualità 
UNI EN ISO 9001:2015 ottenuta sia a livello di sede che di filiali. Il Gruppo è presente, attraverso un esteso network 
di filiali, su tutto il territorio nazionale. Vista l’articolazione del Gruppo su base territoriale, ogni area geografica è 
affidata alla responsabilità di un Team leader, il quale gestisce le diverse filiali operanti nella propria area di 
competenza. 
La gestione dei servizi di somministrazione è strutturata nelle seguenti aree:  
•  gestione dei rapporti commerciali con i clienti (o “utilizzatori”); 
•  reclutamento, selezione e formazione dei lavoratori somministrati; 
•  gestione della missione; 
•  adempimenti amministrativi, durante e dopo la missione. 
Al fine di ricercare nuovi potenziali clienti, le risorse del Gruppo effettuano una mappatura costante del territorio 
e un monitoraggio continuo del mercato. Una volta individuato un nuovo cliente, il Gruppo provvede a contattarlo 
per individuarne le esigenze, analizzare il contesto lavorativo di destinazione, definire con esso il profilo della 
risorsa professionale più adatta e pianificare l’attività di reclutamento e selezione.  
A seguito dell’esito positivo della verifica preliminare della solvibilità del nuovo cliente, Openjobmetis ricerca 
all’interno del proprio database i profili professionali potenzialmente rispondenti alle esigenze dell’utilizzatore 
finale. In caso di esito negativo, è avviata un’attività di selezione ad hoc finalizzata a trovare nel mercato del lavoro 
uno o più candidati con un profilo adeguato. L’inserimento della risorsa è generalmente preceduto da un ulteriore 
colloquio da tenersi direttamente con il cliente. Una volta che l’utilizzatore esprime il proprio gradimento 
relativamente alla risorsa segnalata, la Filiale di Openjobmetis, in stretta collaborazione e con il supporto della sede 
operativa,  procede  all’espletamento  delle  procedure  amministrative  per  la  definizione  del  contratto  di 
somministrazione, che includono la formalizzazione, da una parte, di un contratto di assunzione a tempo 
determinato  o  indeterminato  con  la  risorsa  selezionata  e,  dall’altro,  di  un  contratto  commerciale  di 
somministrazione con il cliente. 
Ciascuna filiale svolge un ruolo essenziale nella gestione del cliente. In particolare, verifica la sua soddisfazione nei 
confronti della risorsa somministrata mediante:  
•  analisi di eventuali reclami e segnalazioni da parte o dei clienti stessi o dei lavoratori somministrati; 
•  informazioni acquisite dalla Direzione nel corso di incontri con clienti direzionali; 
•  indagini di customer satisfaction. 
Come definito nei principi base di “Politica e Obiettivi della Qualità” del Gruppo, Openjobmetis intende perseguire 
l’obiettivo di garantire la soddisfazione del Cliente. Il Gruppo infatti assicura il successo dei propri servizi attraverso 
un sistema di qualità dinamico, il coinvolgimento di tutto il personale aziendale e lo sviluppo di una cultura basata 
sull’analisi e la consapevolezza dei rischi. Questi obiettivi vengono monitorati attraverso: 
•  audit di sede e di filiale costanti, intesi come strumenti di verifica e di confronto attivo; 
•  monitoraggi constanti dei processi in essere e della relativa documentazione.  
Le seguenti tabelle mostrano le caratteristiche dei lavoratori somministrati di Openjobmetis nel biennio 2016-2017.   
  20  
 