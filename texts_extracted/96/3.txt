 
 
1. Nota metodologica 
La presente costituisce la prima Dichiarazione Consolidata di Carattere non Finanziario (di seguito anche 
“Dichiarazione”) del Gruppo Openjobmetis S.p.A. redatta ai sensi del D.lgs. 254 del 30 dicembre 2016 e costituisce 
un documento distinto dalla Relazione sulla Gestione, ma parte integrante della documentazione relativa al 
Bilancio 2017. Il perimetro di rendicontazione è costituito da Openjobmetis S.p.A. e dalle società da essa controllate 
e consolidate integralmente al 31 dicembre 2017. Di seguito si riportano le società controllate incluse nell’area di 
consolidamento: 
•  Openjob Consulting S.r.l. 
•  Seltis S.r.l. 
•  Corium S.r.l.  
L’ambito di rendicontazione è coerente con i contenuti sopra riportati, a meno di eventuali limitazioni di perimetro 
esplicitamente riportati all’interno del documento. L’assetto proprietario non ha registrato cambiamenti rilevanti 
nel perimetro e nel periodo di rendicontazione considerati. 
I dati e le informazioni riportate fanno riferimento all’anno di rendicontazione al 31 dicembre 2017 (dal 1 gennaio 
al 31 dicembre 2017) e, al fine di fornire un confronto degli scostamenti del biennio 2016-2017, sono rendicontati 
anche i dati e le informazioni relativi all’esercizio 2016, laddove presenti. Gli elementi utili alla comprensione 
dell’andamento del biennio, sono stati inseriti in apposite note di commento all’interno del documento. Il 
documento è stato redatto secondo l’opzione GRI-Referenced prevista dal GRI Standards del Global Reporting 
Initiative e utilizzando i Reporting Principles definiti dal “GRI Standanrds: 101 Foundation”. In particolare il 
documento fa riferimento (Referenced) ai “Topic specific standard” elencati nella “Tabella GRI-Referenced”. Il 
dettaglio per regione geografica richiesto da alcuni indicatori del GRI, non è stato fornito per i dati attinenti al 
personale, in quanto le attività del Gruppo si svolgono in Italia. 
La Dichiarazione contiene informazioni relative ai temi ambientali, sociali, attinenti al personale, al rispetto dei 
diritti umani e alla lotta contro la corruzione, utili ad assicurare la comprensione delle attività svolte dal Gruppo, 
del  suo  andamento,  dei  suoi  risultati  e  dell’impatto  prodotto  dalle  stesse.  L’ampiezza  e  la  qualità  della 
rendicontazione riflettono il principio di materialità (rilevanza), elemento previsto dalla normativa di riferimento 
e caratterizzante gli standard GRI: i temi trattati all’interno della Dichiarazione sono quelli che, dopo un’attenta 
valutazione, sono stati considerati rilevanti in quanto in grado di riflettere gli impatti delle attività del Gruppo o di 
influenzare le decisioni dei suoi stakeholder. Il processo per l’individuazione degli stakeholder, la definizione delle 
tematiche materiali (rilevanti), e la redazione della Dichiarazione sono stati coordinati da un Gruppo di Lavoro. Si 
evidenzia che nonostante i temi riguardanti l’ambiente non siano rilevanti per il Gruppo, ai sensi del Decreto 
254/16, la tematica è stata approfondita all’interno della presente Dichiarazione. Per la raccolta delle informazioni 
relative alle tematiche materiali, oggetto di rendicontazione della presente Dichiarazione, il Gruppo di Lavoro ha 
previsto l’utilizzo di schede di raccolta dati, consegnate ai referenti delle funzioni aziendali coinvolte. I dati sono 
stati elaborati e verificati dai vari responsabili di funzione.  
Il Consiglio di Amministrazione di Openjobmetis S.p.A in data 9 Marzo 2018 ha approvato il presente documento. 
La dichiarazione consolidata di carattere non finanziario è sottoposta a esame limitato “limited assurance 
engagement” secondo quanto previsto dal principio “ISAE 3000 Revised” da parte di KPMG S.p.A 
La Dichiarazione Consolidata di Carattere non Finanziario al 31 Dicembre 2017 ai sensi del D.LGS 254/2016, viene 
depositata con il fascicolo di Bilancio e verrà messa a disposizione del pubblico presso la sede sociale e la Borsa 
Italiana S.p.A. nei termini di legge prescritti. La documentazione sarà disponibile anche sul sito internet della 
società all’indirizzo: http://www.openjobmetis.it.  
   
  4  
 