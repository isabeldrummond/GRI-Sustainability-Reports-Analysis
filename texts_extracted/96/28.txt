 
•  Shakejob 
Openjobmetis contribuisce allo sviluppo della comunità anche attraverso la promozione dell’innovazione, 
dando fiducia a proposte sfidanti, specialmente se provenienti dal mondo giovanile e accompagnate da 
obiettivi meritevoli. Nel 2017, infatti, il Gruppo ha deciso di sviluppare e implementare l’idea di quattro 
ingegneri gestionali neolaureati che hanno intuito la necessità di trovare una soluzione innovativa al 
complesso mondo della ristorazione. Shakejob è la nuova “App” che, attraverso una piattaforma 
tecnologica dedicata alle imprese del settore Ho.Re.Ca, agevola le due difficoltà tipiche del settore: la 
necessità di reperire personale in tempi rapidi da un lato, e il contrasto al lavoro in nero dall’altro.  
 
5.4 La catena di fornitura: politiche praticate da Openjobmetis e indicatori di performance 
Come indicato nel Codice Etico, Allegato I al modello di organizzazione, gestione e controllo ai sensi del d.lgs. 
231/2001, Openjobmetis richiede che fornitori e collaboratori adottino comportamenti legali, etici e rispettosi degli 
standard e dei principi internazionalmente riconosciuti in materia di trattamento dei lavoratori, con particolare 
riguardo alla tutela dei diritti fondamentali dell’uomo, al divieto di discriminazione, alla tutela dell’infanzia, al 
divieto di lavoro forzato, alla tutela dei diritti sindacali, alla tutela della salute e sicurezza sul luogo di lavoro, al 
rispetto degli orari di lavoro e del principio di equa retribuzione e rispetto dell’ambiente. Ad oggi i fornitori di 
Openjobmetis sono più di 1.700. Al fine di fornire una descrizione della catena di fornitura del Gruppo e delle 
principali tipologie di fornitori coinvolti, nella seguente tabella si riporta, in percentuale, la suddivisione dei 
fornitori del Gruppo al 31.12, in riferimento al valore d’acquisto della fornitura. Come si evince dalla tabella, e 
coerentemente al settore di riferimento, la maggior parte degli acquisti riguardano importi inferiori ai 1.000 €. 
Inoltre i principali acquisti del Gruppo sono relativi a servizi professionali, di consulenza e di enti di formazione e 
sono erogati da soggetti operanti sul territorio nazionale. 
Fornitori per volume di acquistato 
  31.12.16  31.12.17 
< 1.000 €  62,7%  65,3%% 
1.001 € - 10.000 €  23,2%  19,6% 
> 10.001 €  14,1%  15,1% 
 
Durante il 2017 la tematica della sostenibilità della catena di fornitura è stata oggetto di approfondimento 
all’interno  del  Gruppo  anche  tramite  l’aggiornamento della  procedura  vigente riguardante  gli  acquisti.  In 
particolare, la parte della procedura dedicata alla metodologia di accreditamento dei fornitori nuovi e di quelli già 
attivi è in fase di revisione.  
Le novità sostanziali della Procedura Acquisti riguardano la responsabilità della scelta, gestione e valutazione dei 
fornitori, in carico ai vari responsabili di funzione e il presidio di forniture diverse, attraverso modalità dedicate. 
L’accreditamento dei fornitori è entrato in vigore ad ottobre 2017. Il procedimento consiste nella compilazione di 
un questionario dedicato, volto alla verifica dei requisiti e delle caratteristiche del fornitore stesso. Ogni 
responsabile di funzione provvede a far compilare il questionario al proprio fornitore preventivamente alla 
sottoscrizione  del  contratto  e  all’acquisto.  Una  volta  effettuate  le  verifiche  e  consegnato  il  modulo  di 
accreditamento, il fornitore viene considerato “accreditato”. Ogni responsabile di funzione è tenuto a vigilare 
sull’effettiva permanenza dei requisiti contenuti nel modulo di accreditamento e sul rispetto delle dichiarazioni 
rilasciate nello stesso. La procedura andrà a regime nel corso dell’anno 2018 
Il Gruppo ritiene necessario che l’attività svolta da ogni fornitore sia attentamente supervisionata da ogni singolo 
capo funzione di riferimento al fine di evitare disservizi, anomalie e criticità.  
  29  
 