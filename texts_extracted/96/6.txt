 
2.2 Mission, valori e Modello di Business 
Il mondo del lavoro è in continuo cambiamento e Openjobmetis si prefigge l’obiettivo di essere un player di primo 
piano nel settore delle risorse umane, ponendosi come partner di riferimento delle aziende interessate ai servizi 
offerti e punto di riferimento per i lavoratori interessati ad entrare, rientrare o riposizionarsi nel mondo del lavoro. 
 
 
Attraverso la propria attività, il Gruppo si impegna a: 
•  Contribuire alla crescita dell’occupazione nel Paese 
•  Creare valore per i propri azionisti 
•  Contribuire al benessere e alla crescita professionale dei propri dipendenti 
•  Trasferire elementi di progresso economico e civile alla comunità nel rispetto dei valori a cui il Gruppo si 
ispira 
Ciò avviene attraverso un processo di crescita e sviluppo costanti, una strategia basata sulla differenziazione e sulla 
specializzazione, un attento controllo di gestione, professionalità, integrità e soluzioni mirate. Attraverso il lavoro 
di squadra, le persone di Openjobmetis sono in grado di individuare nuove opportunità e a trovare le soluzioni 
ottimali per i propri clienti. Allo stesso tempo, Openjobmetis favorisce lo sviluppo dei rapporti umani, ostacolando 
gli individualismi, a vantaggio di sinergie orientate alla qualità del servizio offerto. Inoltre, il Gruppo crede nel 
valore aggiunto della diversità, fatta di culture ed esperienze differenti con le quali ogni giorno le persone entrano 
in contatto. Lavoratori e clienti che pensano e agiscono in modo diverso sono considerati una ricchezza per questo 
tipo di business. 
Mettendo a disposizione non solo i consueti servizi di somministrazione, intermediazione, ricerca e selezione, 
supporto  alla  ricollocazione,  formazione  e  consulenza  HR,  ma  puntando  sempre  di  più  sull’innovazione, 
quale plus in grado di fare la differenza, Openjobmetis mira a contribuire in maniera sempre più determinante alla 
soddisfazione di aziende e lavoratori, proponendo soluzioni mirate e servizi efficienti e innovativi che permettano 
di affrontare le continue evoluzioni del mondo del lavoro, mettendo sempre al centro le persone. 
  7  
 