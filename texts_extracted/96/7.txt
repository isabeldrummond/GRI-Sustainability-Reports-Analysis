 
Attraverso la comunicazione aziendale, il Gruppo provvede a diffondere il contenuto della missione del business in 
modo  da  rendere  tutti  i  dipendenti  partecipi  del  conseguimento  degli  obiettivi  aziendali  e  mantenere 
uniformemente alti gli standard qualitativi di erogazione del proprio servizio.  
 
2.3 Il modello di governance 
La corporate governance fa riferimento al sistema di amministrazione e controllo della società, ossia all’insieme di 
meccanismi e di regole, giuridiche e tecniche, per il governo dell'impresa, orientato alla creazione di valore per gli 
azionisti e di tutti gli stakeholders dell’azienda. Il modello di governance costituisce un elemento fondante 
dell’attività della società e, affiancando la strategia d'impresa, è volto a sostenere il rapporto di fiducia fra 
Openjobmetis e i propri stakeholders e a contribuire al raggiungimento dei risultati di business, creando valore 
sostenibile nel lungo periodo. 
Openjobmetis è organizzata secondo il modello tradizionale di amministrazione e controllo e la sua organizzazione, 
in conformità a quanto previsto dalla legislazione italiana in materia di società con azioni quotate, vede la gestione 
aziendale affidata al Consiglio di Amministrazione e attribuisce al Collegio Sindacale le funzioni di vigilanza. La 
revisione legale dei conti è affidata a una società di revisione. In particolare Openjobmetis è governata da: 
a) Il Consiglio di Amministrazione incaricato di provvedere alla gestione aziendale. 
b) Il Collegio Sindacale tenuto a vigilare, tra l’altro, sull’osservanza della legge e dello statuto, nonché sul rispetto 
dei principi di corretta amministrazione, sull’adeguatezza della struttura organizzativa della Società per gli aspetti 
di competenza, del sistema di controllo interno e del sistema amministrativo-contabile nonché sull’affidabilità di 
quest’ultimo nel rappresentare correttamente i fatti di gestione, a vigilare sull’adeguatezza delle disposizioni 
impartite dalla Società alle società controllate per l’adempimento degli obblighi di comunicazione previsti dalla 
legge; e sul processo di informativa finanziaria. 
c) L’assemblea degli azionisti competente a deliberare, tra l’altro, in merito all’approvazione del bilancio e alla 
destinazione degli utili, alla nomina e alla revoca dei componenti del Consiglio di Amministrazione, alla nomina 
dei componenti del Collegio Sindacale e circa i relativi compensi, all’acquisto e alla alienazione delle azioni proprie, 
ai piani di azionariato, alle modifiche dello statuto sociale, all’emissione di obbligazioni convertibili. 
Openjobmetis ha deciso di dotarsi di un Modello di Organizzazione, Gestione e Controllo al fine di elaborare e 
realizzare un sistema di governance aderente a elevati standard etici, in grado di favorire la diffusione costante della 
cultura del controllo e una maggiore sensibilizzazione verso comportamenti responsabili e consapevoli. Il Modello, 
approvato dal Consiglio di Amministrazione il 28/5/2012 e successivamente aggiornato, ha finalità di prevenire il 
rischio di commissione dei reati previsti dal D.Lgs. 231/2001 ed è indirizzato ai soggetti che intrattengono rapporti 
con Openjobmetis S.p.A. La Società ha istituito l’Organismo di Vigilanza ai sensi dell’art. 6 D.Lgs 231/01 con 
delibera consiliare del 04/12/2015. L’ODV ha l’obiettivo di vigilare sul funzionamento e sull’efficacia del Modello 
di Organizzazione, Gestione e Controllo e del Codice Etico adottati dalla Società, nonché di promuoverne 
l’aggiornamento. 
 
  8  
 