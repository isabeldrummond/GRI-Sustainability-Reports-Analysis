 
modulistica cartacea. Lo smaltimento dei documenti cartacei contenenti dati personali avviene tramite il ciclico 
invio di tale documentazione presso la sede di Openjobmetis, la quale provvede allo smaltimento per mezzo di un 
fornitore, nei termini di legge.  
La documentazione e le procedure sono attualmente in fase di revisione in ottica di conformità con il Regolamento 
Europeo 679/2016 in materia di dati personali che diverrà definitivamente efficace a partire da maggio 2018. 
Nell’ambito del processo di adeguamento alla normativa europea, attraverso l'analisi delle procedure e delle prassi 
in vigore presso la Società, è prevista una prima fase di assessment di analisi delle procedure formali, cui seguirà 
un'intervista alle figure aziendali responsabili dei diversi processi. Sarà quindi redatto un report sulle aree che 
necessitano di adeguamento rispetto alla nuova normativa e i rispettivi suggerimenti. All'esito delle valutazioni 
degli organi apicali del Gruppo, si procederà all'implementazione di processi e procedure affinché vi sia piena 
compliance con le norme italiane ed europee in merito al trattamento di dati personali. 
Nel 2017, Openjobmetis e le altre Società del Gruppo non hanno subito alcuna perdita di dati personali, inoltre non 
vi è stato alcun reclamo su temi attinenti il rispetto della normativa sulla Privacy. 
 
5.2 Relazioni industriali e associazioni di categoria 
La gestione dei rapporti con le Organizzazioni Sindacali (OO.SS.) e con le associazioni di categoria è di 
fondamentale importanza per la continuità del business. Le ottime relazioni che intercorrono tra Openjobmetis e 
le appena citate categorie di stakeholder sono una garanzia dell’impegno della Società a svolgere la propria attività 
nel rispetto delle regole dello specifico settore della somministrazione e nella completa salvaguardia dei diritti dei 
propri lavoratori somministrati.  
L’ufficio aziendale delegato a tale scopo gestisce i rapporti diretti con Assosomm e con i rappresentati nazionali ed 
i segretari generali delle (OO.SS.), essendo anche membro della commissione paritetica contrattuale.  
I principali incontri con le OO.SS. riguardano le procedure di ricollocazione dei lavoratori somministrati a tempo 
indeterminato o per richieste economiche legate, quasi sempre, ad elementi economici non comunicate a 
Openjobmetis dai clienti e previsti da loro contratti integrativi. 
Openjobmetis è associata ad Assosomm, l’Associazione Italiana delle Agenzie per il Lavoro. Il Gruppo collabora 
attivamente alle iniziative dell’associazione, condividendo lo scopo di fornire, e ricevere, la massima assistenza in 
termini operativi, giuridici e contrattuali riguardo le istanze di tutte le ApL (Agenzie per il Lavoro). 
Negli ultimi anni Openjobmetis si è mostrata molto attiva nell’ambito delle iniziative organizzate da Assosomm. 
Nel 2016 infatti è stato organizzato il primo convegno “Attiviamo lavoro”, organizzato in collaborazione con The 
European House - Ambrosetti e Assosomm. Il convegno, che ha visto la partecipazione del Ministro delle politiche 
agricole alimentari e forestali, Maurizio Martina, e la segretaria generale della CGIL, Susanna Camusso, si è 
concentrato  su  un  tema  molto  importante:  le  potenzialità  del  lavoro  in  somministrazione  nel  settore 
dell'agricoltura, in contrasto con il caporalato. 
Nel  2017  è  stato organizzato da parte  di Assosomm,  il secondo  convegno  “Attiviamo  lavoro”,  sempre  in 
collaborazione con The European House – Ambrosetti per festeggiare i venti anni di somministrazione in Italia, a 
cui hanno partecipato, oltre ai professori Sacchi e Treu, Susanna Camusso, Gigi Petteni, Carmelo Barbagallo ed il 
Ministro del Lavoro e delle Politiche Sociali Giuliano Poletti. 
Altra iniziativa Associativa è stata quella legata alle “Filiali in rosa”, con la quale le filiali delle ApL associate hanno 
aperto le porte delle filiali, di sabato, per rispondere a tutti i dubbi e le curiosità delle candidate o lavoratrici. Si è 
  27  
 