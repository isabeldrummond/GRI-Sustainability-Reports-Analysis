 
dato finale del 47,62% per l’anno 2016. Si ricorda che il dato relativo al 2017 potrà essere in evoluzione fino a giugno 
2018, dal momento che un’assunzione, per poter concorrere a tale statistica, può avvenire entro sei mesi dalla data 
di fine corso. Il Gruppo ritiene che tale indice sia rappresentativo del valore aggiunto che il business di 
Openjobmetis genera nei confronti della collettività.  
Vengono, inoltre, previsti appositi corsi di formazione per le categorie svantaggiate. Nel 2017 sono state erogate 
3.228 ore di formazione (+6,5% rispetto al 2016), per un totale di 260 allievi nel 2017 e 288 nel 2016. 
 
La tutela della Privacy 
Openjobmetis ha nominato il proprio Data Protection Officer (DPO) ai sensi degli artt. 37 e ss. del Regolamento 
UE 2016/679. I compiti assegnati al DPO con riferimento ad Openjobmetis verranno estesi anche alle altre società 
del Gruppo in ottemperanza alla facoltà concessa dall’art. 37, comma 2, di tale Regolamento. 
Una  grossa  percentuale  dei  candidati  di  Openjobmetis  accede  ai  servizi  offerti  dal Gruppo  attraverso  la 
registrazione al sito internet. In un contesto nel quale i grandi cambiamenti portati dalla digitalizzazione esigono 
maggiori tutele per i cittadini in tema di trattamento dei dati personali, anche Openjobmetis ha ritenuto di 
fondamentale importanza effettuare una revisione circa la propria politica di tutela della privacy.  
Le Società del Gruppo hanno pubblicato nel proprio sito internet un’informativa completa, con riferimento alla 
policy aziendale, in merito al trattamento dei dati personali di candidati e lavoratori, nonché delle altre categorie 
di cui vengono trattati i dati personali. Si precisa che con riferimento a Corium la policy aziendale relativa al 
trattamento di dati personali, che riflette le politiche già praticate ed in linea con quelle delle altre società del 
Gruppo, è in fase di redazione e si conta di renderla disponibile entro maggio 2018.  
Il sito di Openjobmetis prevede la possibilità di registrazione da parte dei candidati che aspirino ad una posizione 
lavorativa in somministrazione e/o presso la struttura, previa lettura dell'informativa e rilascio di appositi consensi 
al trattamento dei dati personali. Qualora i dati personali vengano trattati per mezzo di strumenti cartacei, sono 
state predisposte procedure e istruzioni operative ISO 9001 che disciplinano gli adempimenti posti in capo agli 
operatori di filiale. Inoltre, appositi documenti, contenenti l'informativa e, ove necessario, la richiesta di consenso 
da parte dell'interessato, sono resi disponibili alle filiali del Gruppo attraverso la rete intranet. 
Allo stesso modo i candidati di Seltis devono obbligatoriamente registrarsi, attraverso il sito aziendale o altri portali 
di recruiting ad esso collegato, alla banca dati della Società. La registrazione è subordinata alla presa visione di 
apposita informativa ed al rilascio di appositi consensi al trattamento dei dati secondo le preferenze liberamente 
espresse da ciascun candidato. In caso di ricezione di curricula attraverso strumenti differenti, sono state 
predisposte apposite procedure affinché i candidati siano informati della registrazione alla banca dati aziendale; 
tale registrazione è subordinata in ogni caso al rilascio del consenso da parte del candidato che ha un tempo limitato 
per portare a termine la propria registrazione, pena la cessazione di qualsivoglia trattamento di dati da parte di 
Seltis. 
Con riferimento ai siti delle Società del gruppo, gli utenti registrati possono richiedere la cancellazione mediante 
invio di mail all'indirizzo privacy@openjob.it o privacy@seltis.it. 
Tali indirizzi di posta elettronica sono resi disponibili a candidati, clienti e lavoratori per rivolgere qualsiasi tipo di 
richiesta avente ad oggetto il trattamento dei dati personali. Eventuali richieste pervenute per mezzo di posta 
cartacea o altri indirizzi mail del Gruppo, vengono inoltrate all’attenzione del Data Protection Officer, il quale si 
occupa di verificare ed evadere la richiesta pervenuta. Attraverso il medesimo canale di posta elettronica, o 
rivolgendosi ad una delle filiali del Gruppo, è possibile richiedere la cancellazione dei dati gestiti attraverso l'uso di 
  26  
 