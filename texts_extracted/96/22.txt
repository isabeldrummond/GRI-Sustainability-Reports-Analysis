 
Tutti i corsi non prevedono costi di alcun genere a carico dei partecipanti. L'individuazione delle tematiche dei corsi 
di formazione, organizzati con il finanziamento del Fondo Forma.temp, è strettamente correlata alle esigenze del 
mercato del lavoro o della singola azienda utilizzatrice. Infatti, qualora necessario o specificamente richiesto dal 
cliente, ai candidati selezionati viene chiesto di partecipare ad appositi corsi di formazione professionale finalizzati 
a fornire a tali soggetti le competenze necessarie per lo svolgimento della propria attività anche presso il cliente 
finale. I contenuti e gli aspetti organizzativi dei corsi (durata, orari, sede di svolgimento) vengono decisi da 
Openjobmetis in accordo con il cliente e sulla base delle sue specifiche ed effettive necessità. 
Ore di formazione totali 
n.  31.12.16  31.12.17 
Somministrati  28.420  33.613 
Disoccupati  36.077  45.250 
Totale  64.497  78.863 
 
Complessivamente, nel 2017 sono state erogate più di 78.000 ore di formazione (+22,3% rispetto al 2016): il 57,4% 
delle ore erogate sono state destinate ai lavoratori disoccupati.  
Allievi 
n.  31.12.16  31.12.17 
Somministrati  1.996  2.423 
Disoccupati  6.078  6.571 
Totale  8.074  8.994 
 
Alla data di inizio dei corsi la maggior parte di allievi risultano essere disoccupati (73,1%) contro il restante 26,9% 
di somministrati. 
Nel biennio 2016/2017 sono stati erogati corsi che hanno riguardato diversi settori lavorativi. Il Regolamento 
prevede quattro tipologie di formazione somministrazione a tempo determinato5. 
1.  Formazione di base 
Gli interventi finanziati all’interno di questa tipologia formativa mirano al trasferimento e allo sviluppo di 
competenze di base che rispondono all’esigenza di migliorare l’occupazione delle risorse umane. Sono programmi 
di breve durata che riguardano il trasferimento di competenze trasversali che sono spendibili in qualsiasi contesto 
lavorativo. All’interno di questa categoria rientrano i corsi di formazione sulla sicurezza sui luoghi di lavoro, i corsi 
di lingue straniere e i corsi d’informatica. I destinatari sono disoccupati, inoccupati e lavoratori con contratto di 
somministrazione a tempo determinato. 
2.  Formazione professionale 
La formazione professionale mira alla creazione di competenze o specializzazioni professionali. E’ la tipologia più 
importante per l’entità di risorse economiche impiegate. Si tratta di uno strumento molto efficace per il processo 
di incontro tra la domanda e l’offerta di lavoro. Rientrano in questa categoria i percorsi formativi di qualificazione, 
riqualificazione, specializzazione ed aggiornamento. 
Tale tipologia di formazione può prevedere inoltre il coinvolgimento, in qualità di docenti, del personale diretto 
dell’azienda utilizzatrice. Questo permette di favorire l’inserimento di risorse appositamente formate per quella 
realtà aziendale che, essendo immediatamente operative, riducono le tempistiche correlate all’apprendimento della 
mansione. 
                                                                    
5 Nell’esposizione dei dati non è stata contemplata la tipologia della formazione continua finanziata con il plafond attribuito una tantum dal Fondo Forma.Temp e calcolato 
sulla contribuzione media versata nel periodo 2009/2013 
  23  
 