 
  andamenti di settore, ovvero gli aspetti non finanziari emersi come rilevanti per il settore di 
riferimento di IPG. In particolare, sono state analizzate le indicazioni presenti sul sito internet di 
Europump9 e le pubblicazioni di alcune organizzazioni internazionali (RobecoSam, SASB, ecc.). 
  priorità aziendali, con riferimento ai cinque ambiti del D.lgs. 254/2016, emerse attraverso l’analisi 
dei principali documenti aziendali (Codice Etico, Modello 231, Risk assessment, ecc.) e interviste al 
management. 
 
L’insieme  dei  risultati  di  queste  analisi  ha 
condotto  alla  definizione  degli  aspetti  non 
finanziari maggiormente rilevanti e necessari ad 
assicurare  la  comprensione  delle  attività 
d’impresa, del suo andamento, dei suoi risultati 
e dell’impatto da essa prodotta, tenuto conto 
delle attività e delle caratteristiche del Gruppo 
Interpump  e,  pertanto,  oggetto  di 
rendicontazione all’interno della presente DNF. 
 
Per l’elenco dei temi emersi come rilevanti si 
rimanda ai paragrafi di dettaglio relativi ai singoli 
ambiti del D.lgs. 254/2016. 
 
 
4.2) Rischi 
I principali rischi identificati per i 5 ambiti indicati dal legislatore, che possono assumere rilievo nell’ottica 
del  perseguimento  della  strategia  aziendale  del  Gruppo  Interpump  nel  medio‐lungo  periodo,  sono 
individuati nei relativi paragrafi.  
Interpump Group considera invece rischi trasversali (applicabili agli ambiti ambientale, sociale, attinenti al 
personale, ai diritti umani, alla lotta contro la corruzione), e come tali elencati nel presente paragrafo e non 
ripetuti in corrispondenza dei singoli ambiti:  
‐  i rischi reputazionali che conseguono ai rischi declinati per ciascun ambito;  
‐  i rischi legati all’eventuale non adozione delle misure più idonee, ovvero non conformità a leggi e/o 
regolamenti o alle best practices di riferimento;  
‐  i rischi legati ad eventuali criticità ‐siano esse ambientali, sociali, di qualità del prodotto, afferenti il 
tema corruzione, ecc.‐ inerenti la catena di fornitura. 
 
A tal proposito si rileva che nell’ambito del sistema di controllo interno e di gestione dei rischi, è stato 
implementato un processo di Risk Assessment dei rischi di business provenienti da fonti esterne ed interne 
basato su un’autovalutazione del rischio da parte dei Risk Owner ‐ individuati nel top management delle 
principali società del Gruppo. Tale analisi prende avvio da un catalogo di rischi specificamente sviluppato 
per  il  Gruppo,  costruito  a  partire  dalle  aree  tipiche  di  business  e  da  problematiche  operative  e  di 
compliance. I rischi di business esaminati, ovvero tutti quei rischi che possono assumere rilievo nell’ottica 
della  sostenibilità  nel  medio‐lungo  periodo  dell’attività  dell’emittente,  sono  classificati  in  strategici, 
finanziari, di compliance e operativi. Tale processo di Risk Assessment consente di identificare i rischi di 
business, di valutarne il grado di rischiosità e di monitorare le eventuali azioni correttive adottate. 
 
 
                                                            
9 European Association of Pump Manufacturers 
12 
 