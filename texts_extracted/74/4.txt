 
2)  Premessa 
Il 6 dicembre 2014 è entrata in vigore la Direttiva 2014/95/UE (di seguito anche la “Direttiva”) del 
Parlamento europeo e del Consiglio europeo relativa all’obbligo di comunicazione delle informazioni di 
carattere non finanziario e sulle politiche in materia di diversità da parte delle organizzazioni di grandi 
dimensioni che siano enti di interesse pubblico. La Direttiva dimostra la volontà del legislatore comunitario 
di contribuire alla transizione verso un’economia globale sostenibile che coniughi redditività a lungo 
termine,  giustizia  sociale  e  protezione  dell’ambiente,  promuovendo  la  valorizzazione  di  imprese  che 
attuano politiche di gestione trasparenti e orientate ad ottenere prestazioni migliori anche in ambito non 
finanziario.  
 
Nell’ordinamento italiano la Direttiva è stata recepita con il Decreto Legislativo n.254 del 30 dicembre 2016 
(di seguito anche il “Decreto” o il “D.lgs. 254/2016”), che richiede agli enti di interesse pubblico di grandi 
dimensioni3 la pubblicazione di una Dichiarazione consolidata di carattere non finanziario (di seguito anche 
“DNF”) la quale copra, nella misura necessaria ad assicurare la comprensione delle attività aziendali, del suo 
andamento, dei suoi risultati e dell’impatto prodotto, informazioni relative a cinque ambiti, ovvero: i temi 
ambientali, sociali, attinenti al personale, al rispetto dei diritti umani e alla lotta contro la corruzione attiva 
e passiva che sono rilevanti tenuto conto delle attività e delle caratteristiche del gruppo. In particolare, il 
Decreto, in riferimento a questi cinque ambiti, richiede la descrizione almeno dei principali rischi, generati o 
subiti, le eventuali politiche praticate, i relativi indicatori di prestazione ed il modello aziendale di gestione 
ed organizzazione delle attività (Art. 3 c. 1). 
 
Il Gruppo Interpump, in quanto ente di interesse pubblico di grandi dimensioni, è soggetto alle disposizioni 
del  suddetto  Decreto  a  partire  dalla  rendicontazione  2017,  benché  abbia  sempre  prestato  grande 
attenzione agli ambiti del Decreto sopra riportati.  
 
La presente DNF consolidata di Interpump Group S.p.A. al 31 dicembre 2017 costituisce un documento 
distinto dalla Relazione sulla Gestione.  
 
Il presente documento è stato sottoposto a verifica da parte di soggetto terzo abilitato allo scopo. La 
verifica  è  stata  svolta  secondo  le  procedure  indicate  nella  “Relazione  della  Società  di  Revisione 
Indipendente” riportata in calce al documento. 
 
Il Consiglio di Amministrazione di Interpump Group S.p.A. approva la presente DNF il 15 marzo 2018. 
 
La DNF è pubblicata nella sezione Governance. 
 
 
   
                                                            
3 Come definiti dall’Art. 1 c. 1 del Decreto stesso 
5 
 