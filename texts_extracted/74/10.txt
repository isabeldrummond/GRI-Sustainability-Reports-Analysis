 
4)  Descrizione quali‐quantitativa di rischi, politiche praticate, modello 
aziendale e indicatori di prestazione  
 
Coerentemente con l’art. 3 del Decreto, commi 1 e 2, la presente DNF include sia aspetti descrittivi (es. 
politiche, rischi, governance) sia risultati in termini di performance. 
Il percorso implementato da IPG per rispondere al D.lgs. 254/2016 è sviluppato con riferimento ai cinque 
ambiti indicati dal legislatore:   
 
 
 
 
La redazione della presente dichiarazione di carattere non finanziario è stata sviluppata attraverso i 
seguenti passaggi chiave: 
  individuazione dei temi rilevanti; 
  mappatura dei principali rischi, generati o subiti, che derivano dalle attività d’impresa, dai suoi 
prodotti, servizi o rapporti commerciali, inclusa la catena di fornitura; 
  individuazione delle politiche praticate e della governance adottata per la gestione dei cinque 
ambiti;  
  definizione e implementazione di un processo (a livello di Gruppo) di raccolta, aggregazione e 
trasmissione dei dati e delle informazioni richieste degli indicatori fondamentali di prestazione 
scelti sulla base dei temi rilevanti per IPG e previsti dallo standard di rendicontazione prescelto. 
Sebbene l’analisi condotta sia specifica per i cinque ambiti indicati dal legislatore, al fine di garantire 
maggiore fruibilità del testo, si è deciso di presentare in prima battuta le informative qualitative trasversali 
e solo successivamente le informative quali‐quantitative peculiari per i singoli ambiti. 
 
 
4.1) Temi rilevanti 
I temi rilevanti per il Gruppo Interpump, con riferimento ai 5 ambiti del Decreto, sono stati selezionati a 
partire dall’elenco degli aspetti coperti dai GRI Standards e tenendo in considerazione, tra gli altri: 
  trend  di  sostenibilità  a  livello  globale,  ovvero  i  principali  aspetti  non  finanziari  presi  in 
considerazione dalle più importanti borse valori che hanno pubblicato linee guida per il reporting di 
sostenibilità, dai rating di sostenibilità (DJSI, MSCI, ecc.), dalle organizzazioni internazionali (GRI, 
World Economic Forum, ecc.) e da enti sovranazionali (UE, UN, ecc.). 
11 
 