 
5)  Ambito Ambientale 
 
Temi rilevanti 
Sulla base delle analisi condotte (per dettagli in merito si rimanda alla descrizione trasversale applicabile ai 
5 ambiti del D.lgs. 254/2016), i temi ambientali rilevanti per IPG risultano essere: 
‐  emissioni in atmosfera (gas ad effetto serra ed emissioni di inquinanti); 
‐  consumi energetici; 
‐  prelievi idrici; 
‐  scarichi di acque reflue; 
‐  rifiuti; 
‐  consumi di materiali; 
‐  compliance ambientale. 
 
 
Rischi 
I  principali  rischi  identificati  in  ambito  ambientale,  che  possono  assumere  rilievo  nell’ottica  del 
perseguimento della strategia aziendale nel medio‐lungo periodo, sono riconducibili a: 
  rischi operativi, legati in particolare a eventi naturali che possano distruggere asset critici e quindi 
minare  la  continuità  della  produzione.  Rischi  operativi  potrebbero  essere  connessi  anche 
all’assenza di sistemi di gestione ambientali certificati (laddove il mercato li richieda) e alla carente 
diffusione ed applicazione di best practices relativamente alla gestione operativa degli aspetti 
ambientali (ad esempio, consumi di risorse, generazione di rifiuti, ecc.) che potrebbe comportare 
impatti ambientali evitabili nonché mancati risparmi in termini economici. 
  rischi di compliance, distinguendo tra rischi di potenziale impatto/danno generato sulle matrici 
ambientali (suolo, aria, acqua) e rischi di mancato rispetto di adempimenti normativi (ad esempio, 
di tipo documentale). Eventi di questo tipo potrebbero esporre l’Azienda a sanzioni e procedimenti 
anche penali (es.: reati inclusi nel D.lgs. 231/01). 
 
Nell’ambito del sistema di controllo interno e di gestione dei rischi, il Risk Assessment descritto nel 
paragrafo  “Informative  qualitative  trasversali”  supporta  il  monitoraggio  dei  rischi  di  compliance  alle 
normative ambientali e di prevenzione di eventi naturali che possano comportare il rischio di distruzione di 
asset critici nelle principali società del Gruppo. 
 
 
Politiche 
Pur in assenza di una politica ambientale formalizzata, Interpump, come indicato nel Codice Etico, si 
impegna  a  salvaguardare  l’ambiente  e  adotta  le  misure  più  idonee  a  preservare  l’ambiente  stesso, 
attraverso un continuo orientamento alla progressiva riduzione degli impatti diretti e indiretti della propria 
attività, sia in ambito locale (qualità del suolo, dell’aria e dell’acqua del territorio in cui opera) sia con 
riferimento alle sfide globali (biodiversità e cambiamenti climatici). 
Risultano inoltre adottate politiche ambientali a livello di Società/stabilimento laddove siano implementati 
sistemi di gestione ambientale. 
 
 
Modello 
Come motivato nella descrizione trasversale applicabile ai 5 ambiti del D.lgs. 254/2016, non è stato valutato 
opportuno implementare ad oggi un modello centralizzato e la gestione operativa degli aspetti ambientali 
15 
 