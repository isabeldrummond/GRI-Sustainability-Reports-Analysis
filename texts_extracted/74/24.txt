 
7)  Ambito attinente al personale 
 
Temi rilevanti 
Sulla base delle analisi condotte (per dettagli in merito si rimanda alla descrizione trasversale applicabile ai 
5 ambiti del D.lgs. 254/2016), i temi attinenti al personale rilevanti per IPG risultano essere: 
‐  salute e sicurezza sul lavoro; 
‐  gestione del personale (gestione della forza lavoro, tra cui dei dipendenti e dei lavoratori interinali); 
‐  sviluppo e valorizzazione della forza lavoro; 
‐  diversità e pari opportunità. 
 
 
Rischi 
I principali rischi identificati nell’ambito attinente al personale, che possono assumere rilievo nell’ottica del 
perseguimento della strategia aziendale nel medio‐lungo periodo, sono riconducibili a: 
  rischi  operativi,  legati  alla  gestione  dei  cambiamenti  (ad  esempio  rischi  legati 
all’incapacità/difficoltà  di  trovare  nuove  risorse  qualificate/specializzate),  alla  tutela  delle 
minoranze (di genere ‐ dato il core business del Gruppo, linguistiche, ecc.) e in generale alla 
gestione della forza lavoro (dipendenti e lavoratori interinali) in Paesi diversi del mondo, nonché ad 
eventuali  contestazioni,  ad  esempio  da  parte  dei  dipendenti  (es.  carenze  in  ambito  SSL, 
occupazione e salari, ecc.). 
  rischi di compliance, dovuti al mancato rispetto di adempimenti normativi con riferimento alle 
norme sull’impiego e alla sicurezza sul lavoro. Eventi di questo tipo potrebbero esporre l’Azienda a 
sanzioni e procedimenti anche penali (es.: reati inclusi nel D.lgs. 231/01). 
 
Nell’ambito del sistema di controllo interno e di gestione dei rischi, il Risk Assessment descritto nel 
paragrafo “Informative qualitative trasversali” supporta il monitoraggio dei rischi identificati attinenti al 
personale e al rispetto degli adempimenti normativi con riferimento alle norme sull’impiego e la sicurezza 
sul lavoro. 
 
 
Politiche 
Pur in assenza di una politica attinente al personale formalizzata, Interpump, come indicato nel Codice 
Etico, pratica politiche per assicurare pari opportunità e ispira la propria condotta a principi volti a 
riconoscere il valore delle risorse umane, con particolare riferimento all’integrità fisica e morale dei suoi 
collaboratori  e  alla  corretta  gestione  del  personale,  prevedendo  che  ogni  responsabile  sia  tenuto  a 
valorizzare il tempo di lavoro dei collaboratori richiedendo prestazioni coerenti con l’esercizio delle loro 
mansioni e con i piani di organizzazione del lavoro. Inoltre, sempre sulla base del Codice Etico, Interpump si 
impegna a diffondere e consolidare la cultura della sicurezza, realizzando interventi di natura tecnica ed 
organizzativa e ispirando la propria condotta a principi volti a prevenire i rischi ed evitare ciò che è 
pericoloso. 
Risultano adottate politiche in materia di salute e sicurezza sul lavoro a livello di Società/stabilimento 
laddove sono implementati sistemi di gestione della sicurezza. 
 
 
Modello 
Come motivato nella descrizione trasversale applicabile ai 5 ambiti del D.lgs. 254/2016, non vi è ad oggi un 
modello centralizzato e la gestione operativa degli aspetti attinenti al personale (dalla salute e sicurezza sul 
25 
 