 
6)  Ambito Sociale 
 
Temi rilevanti 
Sulla base delle analisi condotte (per dettagli in merito si rimanda alla descrizione trasversale applicabile ai 
5 ambiti del D.lgs. 254/2016), i temi rilevanti per IPG in ambito sociale, che non sono già trattati in dettaglio 
in ambiti più specifici (è il caso ad esempio degli aspetti attinenti la gestione del personale e della salute e 
sicurezza sul lavoro), risultano legati alla salute e sicurezza del cliente a seguito dell’utilizzo dei prodotti 
venduti dal Gruppo. 
 
 
Rischi 
I principali rischi identificati in ambito sociale, che possono assumere rilievo nell’ottica del perseguimento 
della strategia aziendale nel medio‐lungo periodo, sono riconducibili a: 
  rischi  operativi,  legati  alla  sicurezza  nell’utilizzo  da  parte  del  cliente  finale  dei  prodotti 
commercializzati  dalle  società  del  Gruppo,  all’etichettatura  di  prodotto  (ovvero  a  quelle 
informazioni che accompagnano il prodotto descrivendone le caratteristiche) nonché alla politica di 
mercato (es. comportamento sleali e non corretti nei confronti dei concorrenti).  
  rischi di compliance e rischi legali, dovuti al mancato rispetto di adempimenti normativi, anche a 
seguito dell’ampia distribuzione geografica delle Aziende del Gruppo e all’entrata in settori nuovi 
(es. Alimentare e Farmaceutico), nonché a seguito di danni a cose o persone imputabili al prodotto. 
Nell’ambito del sistema di controllo interno e di gestione dei rischi, il Risk Assessment descritto nel 
paragrafo “Informative qualitative trasversali” supporta il monitoraggio dei rischi identificati in ambito 
sociale.   
 
 
Politiche 
Pur in assenza di una politica sociale formalizzata, il Gruppo Interpump, come indicato nel Codice Etico, 
pratica politiche per garantire adeguati standard di qualità dei servizi/prodotti offerti sulla base di livelli 
predefiniti, monitora periodicamente la qualità percepita e dà piena e scrupolosa osservanza alle regole 
antitrust e a quanto disposto dalle Authority regolatrici del mercato. Inoltre, sempre sulla base del Codice 
Etico, tutti i rapporti con i concorrenti sono caratterizzati da lealtà e correttezza e la Società disapprova 
qualsiasi comportamento che possa costituire impedimento o turbamento all’esercizio di un’impresa o del 
commercio. La Società si impegna a garantire che le sue attività d’affari vengano svolte in modo tale da non 
violare in alcuna circostanza le leggi internazionali di embargo e controllo delle esportazioni vigenti nei 
Paesi nei quali essa opera. 
 
 
Modello 
Si rimanda alla descrizione trasversale applicabile ai 5 ambiti del D.lgs. 254/2016. 
 
 
Indicatori di performance 
[206‐1] Nel biennio di riferimento non sono state intraprese azioni legali relative a concorrenza sleale, anti‐
trust e pratiche monopolistiche che abbiano riguardato o coinvolto il Gruppo Interpump.  
 
[416‐2] A livello di Gruppo Interpump, nel 2017 non sono stati rilevati casi di non conformità a norme in 
materia di sicurezza dei prodotti a fronte dei quali si sia resa necessaria l’attivazione della polizza richiamo 
prodotti. 
23 
 