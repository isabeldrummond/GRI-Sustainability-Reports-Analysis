 
1.2) Il processo di reporting e le metodologie di calcolo 
Le informative quali‐quantitative contenute in questa prima dichiarazione di carattere non finanziario sono 
state selezionate da un apposito team di lavoro di IPG sulla base dell’analisi di rilevanza (per maggiori 
dettagli in merito si rimanda al paragrafo “Informative qualitative trasversali – Temi rilevanti” a pag. 11) e 
raccolte tramite schede di raccolta dati appositamente definite, in modo che l’anagrafica degli indicatori 
fosse allineata alle disclosure dei GRI Standards; a livello operativo, la raccolta e aggregazione delle 
informative è stata supportata/facilitata dall’utilizzo di uno specifico modulo del software già in essere per 
la raccolta dei dati economico‐finanziari per il Bilancio Consolidato.  
Di seguito si riportano le principali metodologie di calcolo e assunzioni per gli indicatori di prestazione di 
carattere non finanziario riportati nella presente dichiarazione, in aggiunta a quanto già indicato nel testo 
della DNF (es. formule specifiche di calcolo –a titolo esemplificativo, si veda l’indicatore 401‐1 relativo ai 
tassi di turnover in/out, l’indicatore 403‐2 relativo agli indici infortunistici e il 302‐3 relativo all’intensità 
energetica, e assunzioni valide a livello puntuale –a titolo esemplificativo, si veda l’indicatore 301‐1 relativo 
ai materiali in ingresso e il 306‐1 relativo agli scarichi idrici).  
  Per i dati ambientali, qualora non disponibili, sono stati utilizzati approcci di stima conservativi che 
hanno portato a scegliere le ipotesi associabili alle performance ambientali meno positive per 
l’Azienda. 
  Il calcolo delle emissioni di gas a effetto serra è stato effettuato tramite la seguente formula: dato 
di attività (m3 di gas naturale, kWh di energia elettrica, ecc.) moltiplicato per il rispettivo fattore di 
emissione. Sono state, inoltre, considerate le perdite di gas refrigeranti (kg) moltiplicate per il 
rispettivo GWP (Global Warming Potential).  
  I fattori di emissione e i GWP utilizzati per il calcolo delle emissioni GHG sono i seguenti: 
o  Emissioni Scopo 1: per i fattori di emissione dei combustibili e i GWP dei gas refrigeranti sono 
tratti dal database Defra (Department for Environment, Food and Rural Affairs) del Governo 
inglese, annualmente aggiornato. 
o  Emissioni Scopo 2: per l’elettricità acquistata dalla rete elettrica sono stati utilizzati i fattori di 
conversione  suggeriti  dal  documento  Confronti  internazionali  Terna  su  dati  Enerdata, 
annualmente aggiornato. 
  I  dati  relativi  al  personale  (es.  gli  organici)  fanno  riferimento  alle  persone  fisiche  (non 
standardizzate in FTE2s) al 31/12 del periodo di rendicontazione. 
  Il numero di infortuni occorsi e i relativi indici (injury rate e lost day rate) non comprendono gli 
eventuali infortuni in itinere e gli infortuni che non hanno comportato più di un giorno di assenza 
dal lavoro.  
 
 
 
                                                            
2 Full‐time equivalent 
4 
 