 
9)  Ambito attinente alla lotta contro la corruzione (attiva e passiva) 
 
Temi rilevanti 
Sulla base delle analisi condotte (per dettagli in merito si rimanda alla descrizione trasversale applicabile ai 
5 ambiti del D.lgs. 254/2016), il tema della lotta contro la corruzione risulta essere rilevante per IPG, non 
per la numerosità dei casi accertati, quanto per l’attualità del tema. 
 
 
Rischi 
Nell’ambito della lotta alla corruzione, i principali rischi che possono assumere rilievo nell’ottica del 
perseguimento  della  strategia  aziendale  di  medio‐lungo  periodo  sono  legati  alla  commissione  di  atti 
corruttivi da/verso la Pubblica Amministrazione e da/verso i privati. 
In particolare, tali rischi possono essere riconducibili a: 
  rischi operativi 
  rischi di compliance e conseguente esposizione dell’organizzazione a sanzioni penali nei Paesi in cui 
è presente una normativa di contrasto della corruzione. 
I rischi legati alla corruzione possono lambire molteplici processi aziendali, dalla selezione delle controparti 
contrattuali alla gestione di omaggi, donazioni e spese di rappresentanza, dalla selezione del personale alla 
mancata trasparenza nella rendicontazione aziendale alla gestione dei flussi finanziari, ecc. 
 
Nell’ambito del sistema di controllo interno e di gestione dei rischi, il Risk Assessment descritto nel 
paragrafo “Informative qualitative trasversali” supporta il monitoraggio dei rischi di commissione di atti 
corruttivi. 
 
 
Politiche 
L’Anti Corruption Program (“ACP”) definito all’interno del Codice Etico dichiara la posizione di IPG26 rispetto 
alla lotta contro la corruzione e definisce gli aspetti su cui focalizzare l’attenzione per prevenire episodi di 
non compliance in tale ambito. 
Inoltre, Interpump è ferma nella condanna di qualsiasi forma di corruzione pubblica e/o privata richiedendo 
a ciascuna Società del Gruppo di porre in essere tutte le necessarie azioni che abbiano come fine quello di 
prevenire la commissione di reati di corruzione in ogni sua forma. 
Il Gruppo vieta qualsiasi comportamento, da chiunque posto in essere, consistente nel promettere od 
offrire direttamente od indirettamente denaro od altre utilità a soggetti privati, Pubblici Ufficiali e/o 
Incaricati di Pubblico Servizio locali o esteri, da cui possa conseguire per Interpump un indebito o illecito 
interesse o vantaggio. I suddetti comportamenti non sono consentiti né se tenuti direttamente dalla 
Società, dai suoi organi o dipendenti, né se realizzati per il tramite di persone che agiscono per conto di 
Interpump e/o di ciascuna Società del Gruppo. 
 
 
Modello 
Come indicato nell’Anti Corruption Program, il top management di IPG S.p.A. nonché quello delle altre 
Società del Gruppo diffondono capillarmente all’interno dell’organizzazione una cultura anticorruzione 
incentivando sia le buone prassi sia le segnalazioni di eventuali casi di non compliance all’ACP. 
                                                            
26 Nel MOG 231 di IPG S.p.A. è riportato che “Il Gruppo Interpump è fermo nella condanna di qualsiasi forma di 
corruzione pubblica o privata. La corruzione costituisce, per tutte le società del Gruppo Interpump, un fenomeno da 
combattere e reprimere con costanza e tenacia e, a tal fine, è richiesto a ciascuna Società del Gruppo di porre in essere 
tutte le necessarie azioni che abbiano il fine di prevenire la commissione di reati di corruzione in ogni sua forma.” 
36 
 