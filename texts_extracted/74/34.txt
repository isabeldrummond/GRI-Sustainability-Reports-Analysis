 
8)  Ambito attinente al rispetto dei diritti umani 
 
Temi rilevanti 
Sulla base delle analisi condotte (per dettagli in merito si rimanda alla descrizione trasversale applicabile ai 
5 ambiti del D.lgs. 254/2016), non sono emersi temi specifici, rilevanti per IPG, attinenti al rispetto dei diritti 
umani. Ciò nonostante, essendo uno dei 5 ambiti esplicitamente indicati dal legislatore italiano, si fornisce 
di seguito una sintetica informativa in merito.  
 
 
Rischi 
I principali rischi identificati con riferimento al rispetto dei diritti umani, che possono assumere rilievo 
nell’ottica del perseguimento della strategia aziendale nel medio‐lungo periodo, sono riconducibili a: 
  rischi operativi, legati ad una carente gestione di eventuali criticità in materia di abuso dei diritti 
umani, reali o presunti. 
  rischi legali e di compliance, in caso di gestione di eventuali cause legate al rispetto dei diritti umani 
quali, ad esempio, in caso di eventuali violazioni (reali o presunte) dei diritti umani universalmente 
riconosciuti,  siano  essi  legati  alla  forza  lavoro  diretta  o  indiretta  (catena  di  fornitura)  o  alle 
comunità locali in cui il Gruppo opera, specialmente in zone geografiche dove il rischio è maggiore. 
Il mancato rispetto dei diritti umani potrebbe concretizzarsi, a titolo esemplificativo, in lavoro 
minorile, lavoro forzato, impatto fortemente negativo sulle comunità locali.  
 
 
Politiche 
Il Gruppo Interpump, come indicato nel Codice Etico, assicura pari opportunità di impiego nella selezione 
del personale (evitando discriminazioni riguardo alla razza, colore, sesso, religione, nazionalità, età), si 
impegna a tutelare l’integrità morale dei collaboratori garantendo il diritto a condizioni di lavoro rispettose 
della dignità della persona e non tollera alcuna forma di lavoro irregolare; inoltre, assicura il rispetto delle 
pari opportunità anche nella gestione del rapporto di lavoro e nel mantenimento di luoghi di lavoro privi di 
discriminazioni. 
 
 
Modello 
Si rimanda alla descrizione trasversale applicabile ai 5 ambiti del D.lgs. 254/2016. 
 
 
Indicatori di performance 
[412‐3] I contratti con i fornitori seguono iter approvativi diversi in base alla significatività del contratto 
stesso e tanto più il contratto è rilevante tanto più è soggetto ad una stringente gerarchia di controlli e 
passaggi approvativi. A livello di Gruppo Interpump, nel 2017 e 2016 sono stati stipulati rispettivamente 13 
e 24 contratti significativi25. Di tali contratti uno stipulato nel 2016 comprende precise clausole sul rispetto 
dei diritti umani.  
   
                                                            
25 Vengono considerati significativi, ai fini della presente reportistica, gli ordini di acquisto o contratti di valore 
complessivo superiore a euro 500.000 (per singolo ordine o contratto). 
35 
 