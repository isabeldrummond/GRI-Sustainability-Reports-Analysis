 
 
I consumi energetici totali sono aumentati del 9,9%, di cui l’1% circa per il contributo delle società neo‐
acquisite. 
A titolo di raffronto, a seguito prevalentemente dell’incremento del volume di produzione, il fatturato 
consolidato è cresciuto del 9,3% organicamente (al netto dell'effetto cambi), e di un ulteriore 9,1% per 
l'allargamento del perimetro. 
Si osserva pertanto che l'intensità energetica delle società preesistenti è diminuita, e quella delle società 
acquisite è notevolmente inferiore alla media di Gruppo. 
 
Seppure i consumi energetici avvengano in siti dislocati a livello globale e che presentano profili energetici 
molto diversi tra loro, allo scopo di fornire una descrizione dei principali consumi e quindi contestualizzare i 
dati numerici, si può affermare che la maggior parte dei consumi di energia elettrica, sebbene una quota sia 
riconducibile ad apparecchiature legate ad attività di ufficio e in alcuni casi anche al riscaldamento, è legata 
alle esigenze produttive. D’altra parte la quota predominante dei consumi di metano è riconducibile per la 
maggior parte ad esigenze di riscaldamento degli ambienti e in parte ad applicazioni industriali. Il consumo 
di gasolio e di benzina è invece legato principalmente all’utilizzo di veicoli aziendali. 
 
L’aumento  dei  consumi  energetici  è  stato  accompagnato  da  un  aumento  di  energia  rinnovabile 
autoprodotta tramite l’installazione di pannelli fotovoltaici che, complessivamente, hanno portato ad una 
produzione di 2.281 MWh, di cui il 25% è stata auto‐consumata, mentre la quota parte restante è stata 
immessa nella rete. 
 
[302‐3] L’intensità energetica16 a livello di Gruppo, nel 2017 è stata pari a 0,44 GJ/ k€, risulta in diminuzione 
del 6,4% rispetto all’anno precedente per i motivi sopra esposti. Si ricorda che l’intensità energetica 
essendo calcolata sul fatturato in Euro risente dell’effetto dell’andamento dei cambi (trascurabile nel 2017). 
 
Intensità energetica U.M. 2016 2017
Consumo energetico GJ 430.321 472.885
Ricavi consolidati k€ 922.818 1.086.547
Intensità energetica GJ/k€ 0,47 0,44
 
 
                                                            
16 Calcolata come di seguito: energia totale consumata [GJ] / fatturato [k€], dove con energia totale consumata si 
intende il totale dei consumi energetici come da disclosure GRI n. 302‐1 
17 
 