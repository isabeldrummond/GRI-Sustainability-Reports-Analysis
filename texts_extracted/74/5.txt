 
3)  Il Gruppo Interpump 
 
In linea con quanto richiesto dall’Art. 19 bis c. 1 a) della Direttiva 2013/34/UE, come modificata dall’Art. 1 
della Direttiva 2014/95/UE, di seguito si fornisce una breve descrizione del modello aziendale adottato dal 
Gruppo Interpump (di seguito anche “il Gruppo”, “Interpump” o “IPG”).  
 
Il Gruppo, fondato da Fulvio Montipò nel 1977 a S. Ilario d'Enza (RE), dove la società capogruppo Interpump 
Group S.p.A. (di seguito anche “IPG S.p.A.”) tutt’ora opera e ha la sua sede principale, vanta posizioni di 
leadership mondiale nei settori delle pompe ad alta ed altissima pressione ed è attiva nell’ambito della 
componentistica e dei sistemi oleodinamici. 
La strategia del Gruppo Interpump mira ad un ulteriore rafforzamento di tale posizione, anche attraverso 
acquisizioni mirate. 
 
Il Gruppo Interpump produce e commercializza pompe a pistoni ad alta e altissima pressione, sistemi ad 
altissima pressione (Settore Acqua), prese di forza, pompe ad ingranaggi, cilindri oleodinamici, distributori 
oleodinamici, valvole, tubi e raccordi ed altri prodotti oleodinamici (Settore Olio).  
 
 
3.1) Focus settore Acqua e settore Olio 
Il  settore  Acqua  include  le  aziende  attive  nel  core  business  storico  di  Interpump:  la  produzione  e 
commercializzazione di pompe a pistoni con potenza da 1 a 1500 CV (da 0,7 a 1100 kW), e relativi 
componenti accessori. I modelli più piccoli sono utilizzati prevalentemente nelle idropulitrici; all’aumentare 
della potenza, e quindi della pressione raggiungibile, la gamma di applicazioni si estende ad autolavaggio, 
nebulizzazione,  pulizia  strade  e  condotti  fognari,  desalinizzazione  di  acqua  marina,  descagliatura 
dell’acciaio; pressioni ancora più alte consentono l’utilizzo del fluido (acqua o altro) per forare, tagliare, 
sverniciare, sbavare parti metalliche e perfino per lavori di demolizione. Infine le pompe a pistoni trovano 
applicazione in tutti i processi industriali (chimici, alimentari, cosmetici, farmaceutici, manifatturieri) che 
necessitano di altissime pressioni per omogeneizzare o separare alimenti o composti, rendere possibili 
reazioni chimiche, e innumerevoli altri tipi di lavorazione. La maggiore efficienza della tecnologia a pistoni 
rispetto ad altri tipi di pompa comporta migliori performance e risparmio energetico; inoltre in molte delle 
applicazioni citate la tecnologia dell’acqua porta vantaggi di tipo igienico, ambientale, o nei tempi di 
lavorazione rispetto ai sistemi tradizionalmente utilizzati. 
Dal 2017 il settore Acqua comprende anche società attive nella produzione di pompe speciali, mixer, 
agitatori, sistemi di pulizia, valvole e serbatoi per l’industria alimentare, cosmetica e farmaceutica: questi 
prodotti presentano naturali sinergie commerciali e significative affinità tecnologiche con il core business 
storico delle pompe a pistoni. 
 
Il settore Olio, inaugurato nel 1997, comprende le società attive nella produzione e commercializzazione di 
una gamma di componenti oleodinamici in continua espansione: prese di forza (dispositivo meccanico 
collegato al motore o al cambio di un veicolo industriale, su cui viene innestata una pompa che comanda il 
circuito  oleodinamico),  pompe  a  ingranaggi,  cilindri,  motori  idraulici,  serbatoi  per  l’olio,  distributori 
oleodinamici (il componente centrale che assicura in ogni momento una corretta suddivisione dell’olio tra 
tutti  i  segmenti  di  un  sistema  oleodinamico  complesso)  e  relativi  sistemi  di  comando  elettronici  o 
meccanici, tubi (flessibili in gomma, flessibili metallici, e rigidi) flange e raccordi. 
L’oleodinamica trova applicazione in quasi tutti gli aspetti meccanizzati dell’attività umana: nei veicoli 
industriali attrezzati (ribaltabili, autogru, raccolta rifiuti…), nei mezzi agricoli, nelle macchine movimento 
terra, nei carrelli elevatori e nelle piattaforme telescopiche, ma anche in applicazioni fisse quali gru, 
ascensori, nel settore minerario, navale, nell’automazione industriale e perfino nelle attrazioni di luna park. 
6 
 