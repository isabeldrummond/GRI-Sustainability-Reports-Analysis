 
Tubi e raccordi hanno un campo di applicazione ancora più vasto (comprese molte delle applicazioni del 
settore Acqua), e alcune società del Gruppo offrono servizi completi di progettazione, realizzazione e 
manutenzione di sistemi di tubazioni anche molto complessi. 
 
Ad integrazione e supporto dell’attività produttiva e commerciale vi è l’attività di ricerca e sviluppo. Oltre a 
un indirizzo strategico fornito dalla capogruppo, l’attività di ricerca e sviluppo è svolta dalle società 
produttive del gruppo per specifici prodotti (ad esempio Interpump Group S.p.A. e Hammelmann GmbH per 
il Settore Acqua; Walvoil S.p.A. , Interpump Hydraulics S.p.A. e IMM Hydraulics S.p.A. per il Settore Olio) 
con il fine di migliorare continuamente la qualità e le performance dei prodotti, realizzare nuovi prodotti e 
identificare differenti applicazioni di prodotti già esistenti in modo da entrare in nuovi settori applicativi. La 
strategia del Gruppo, nei prossimi anni, è quella di continuare ad investire in maniera significativa nelle 
attività di ricerca e sviluppo al fine di dare un ulteriore impulso alla crescita organica. 
 
 
3.2) Struttura del Gruppo Interpump 
Al 31 dicembre 2017 il Gruppo Interpump risulta articolato in una struttura al cui vertice si pone Interpump 
Group S.p.A., società di diritto italiano quotata alla Borsa di Milano nel segmento STAR, la quale possiede 
partecipazioni di controllo diretto ed indiretto di 81 (di cui cinque in liquidazione quale conseguenza di un 
processo di razionalizzazione interna) società operanti nei due settori di attività sopra descritti. 
Il Gruppo Interpump può essere sinteticamente rappresentato al 31/12/2017 come segue: 
 
 
 
 
7 
 