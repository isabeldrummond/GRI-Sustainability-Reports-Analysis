Nota Metodologica 
Parmalat S.p.A., in qualità di ente di interesse pubblico (ai sensi dell’articolo 16, comma 1, del decreto legislativo 
27 gennaio 2010, n. 39), società madre di un Gruppo avente limiti dimensionali di dipendenti, stato patrimoniale e 
ricavi netti superiori alle soglie previste dall’art. 2 comma 1, è soggetto all’applicazione del Decreto Legislativo 30 
dicembre 2016, n. 254 (di seguito anche Decreto 254) “Attuazione della direttiva 2014/95/UE del Parlamento 
europeo e del Consiglio del 22 ottobre 2014, recante modifica alla direttiva 2013/34/UE per quanto riguarda la 
comunicazione di informazioni di carattere non finanziario e di informazioni sulla diversità da parte di talune 
imprese e di taluni gruppi di grandi dimensioni”. 
 
La presente Dichiarazione Non Finanziaria consolidata (di seguito anche “DNF”) del Gruppo Parmalat al 31 
dicembre 2017 è predisposta in conformità alle disposizioni del Decreto 254 e costituisce un documento distinto 
dalla Relazione sulla Gestione, ma parte integrante della documentazione relativa a “Relazioni e Bilancio 2017”. La 
DNF è stata redatta secondo l’opzione GRI-Referenced prevista dal GRI Standards (2016) del Global Reporting 
Initiative  e  utilizzando  i  Reporting  Principles  definiti  dal  “GRI  Standards:  101  Foundation”.  In  particolare  il 
documento fa riferimento (Referenced) ai “Topic specific standard” elencati nella “Tabella di correlazione al D.Lgs 
254 e al GRI-Referenced”. 
 
La DNF comprende i dati della società madre e delle sue società figlie consolidate integralmente, “nella misura 
necessaria  ad  assicurare  la  comprensione  dell’attività  del  gruppo,  del  suo  andamento,  dei  suoi  risultati  e 
dell’impatto dalla stessa prodotta”. Per la definizione del perimetro di consolidamento oggetto di rendicontazione 
è stata sviluppata una metodologia di selezione delle società controllate “significative” basata sull’utilizzo di alcuni 
dei  parametri  quantitativi  previsti  dal  D.Lgs.  254/16  e  sulle  risultanze  di  specifiche  valutazioni  effettuate 
nell’ambito dell’Enterprise Risk Management, dal cui catalogo rischi sono stati estratti, in particolare, quelli 
maggiormente correlati alle specifiche tematiche previste dal D.Lgs. 254/16. Le informazioni contenute nella DNF 
fanno riferimento alle società incluse nell’area di consolidamento utilizzata per il bilancio consolidato 2017, fatta 
eccezione per:  
 
  le società finanziarie, ovvero Dalmata S.p.A., Parmalat Belgium SA, Curcastle Corporation NV; 
-
 
  le società ritenute non significative ai fini della rendicontazione dei temi previsti dal Decreto, ovvero Sata 
-
Srl, Lactalis Export Americas, A.D. Brands S.A., Parmalat Bolivia Srl, Parmalat del Ecuador SA, Lacteosmilk 
SA, Lacteos Algil Guatemala S.A. de C.V., Parmalat Paraguay SA, Parmalat Perù s.a.c., Parmalat Botswana 
(Pty)  Ltd,  Parmalat  Produtos  Alimentares  sarl,  Parmalat  Swaziland  (Pty)  Ltd,  Parmalat  NZ  Limited, 
Parmalat International Pte Ltd, Parmalat Hong Kong Limited e 
 
  le società acquisite nel corso del 2017, ovvero Silac Commerciale Srl, Karoun Dairies LLC, Karoun Dairies 
-
Properties LLC, Central Valley Cheese Inc, La Vaquita Holding S.p.A., Inmobiliaria Industrial Codigua II 
S.p.A., Lacteos del Sur S.A., Transportes Codigua S.p.A., Agroindustrial Codigua S.p.A., Agrocomercial 
Codigua  S.p.A.,  Transportes  Kumey  S.p.A.  e  Lacteos  Kumey  S.p.A.  per  le  quali,  avuto  riguardo 
all’orientamento prevalente, quale anche rappresentato dalla Relazione illustrativa di Consob del 19 
gennaio  2018,  si  è  ritenuto,  alla  luce  del  ridotto  arco  temporale  dall’acquisizione,  di  avviare  il 
consolidamento delle informazioni di carattere non finanziario a partire dal 1 gennaio 2018. 
 
Eventuali ulteriori limitazioni di tale perimetro sono illustrate nella “Tabella di correlazione al D.Lgs 254 e al GRI-
Referenced”. 
 
La DNF rendiconta sui temi relativi alla gestione del personale e diritti umani, alla salute e sicurezza sul lavoro, 
all’ambiente, al coinvolgimento delle comunità locali, alla gestione della catena di fornitura e alla lotta alla 
corruzione come significativi e materiali secondo un processo specifico e consolidato, che tiene conto delle attività 
specifiche di Parmalat, illustrata di seguito nel documento (Cfr. paragrafo “Sostenibilità in Parmalat”). 
 
Dichiarazione consolidata di carattere non finanziario al 31 dicembre 2017 ai sensi del D.Lgs. 254/2016  5 
 
 