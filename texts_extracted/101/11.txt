qualità e lotta alla corruzione (a titolo esemplificativo: OHSAS 18001, ISO 14001, ISO 22000, ISO 9000, ISO 22005, 
IFS, BRC, HACCP e il Modello di Organizzazione, Gestione e Controllo ex D.Lgs. 231/01). In ciascun ambito il Gruppo 
svolge attività di miglioramento continuo che permettono una gestione efficace dei rischi di carattere non 
finanziario.  
I principali rischi di natura non finanziaria identificati nelle attività svolte dal Gruppo Parmalat e riconducibili ai 
temi espressamente richiamati dal D.Lgs. 254/2016 riguardano le seguenti tematiche: 
•  rischi connessi alla gestione del personale e diritti umani (ad esempio i rischi collegati alla perdita di 
attrattività verso i talenti, rischio di non conformità con le normative); 
•  rischi connessi alla salute e sicurezza sul lavoro; 
•  rischi connessi alla salute e sicurezza dei consumatori (ad esempio il rischio derivante da un’asserita non 
conformità sul prodotto); 
•  rischi connessi all’ambiente; 
•  rischi legati al coinvolgimento delle comunità locali (ad esempio il rischio reputazionale); 
•  rischi legati alla gestione della catena di fornitura (ad esempio il rischio di emissioni eccessive causato dai 
mezzi di trasporto, imprevedibilità del mercato); 
•  rischi legati alla corruzione attiva e passiva (ad esempio il rischio di frode e corruzione relativo al processo 
di acquisto e rischio di frode e corruzione relativo al processo di vendita e marketing). 
Nei paragrafi successivi sono evidenziati i rischi sopra elencati e le azioni di mitigazione e politiche di gestione delle 
tematiche corrispondenti. 
 
Modello di Organizzazione, Gestione e Controllo  
Parmalat S.p.A. e le società controllate italiane, ove reputato opportuno, adottano un Modello di Organizzazione 
Gestione e Controllo ex D.Lgs. n. 231/2001 (di seguito “Il Modello”), fondato su un processo di risk assessment che 
ha consentito di individuare le attività nel cui ambito possono essere identificati potenziali rischi in relazione alla 
commissione dei reati indicati dal D.Lgs. 231/2001.  Il Modello, che include alcuni degli aspetti del Decreto 
254/2016, è in continuo aggiornamento, al fine di mantenere un costante adeguamento alla normativa. Ad oggi in 
merito a potenziali comportamenti illeciti, il Gruppo ha individuato le principali attività che possono comportare il 
rischio di commissione dei seguenti reati:  
•  reati contro la Pubblica Amministrazione; 
•  reati societari ivi compreso il reato di corruzione tra privati; 
•  reati e illeciti amministrativi di abuso di mercato; 
•  omicidio colposo o lesioni gravi o gravissime commesse con violazione delle norme sulla tutela della 
salute e sicurezza sul lavoro; 
•  reati  di  ricettazione,  riciclaggio  e  impiego  di  denaro,  beni  o  utilità  di  provenienza  illecita,  nonché 
autoriciclaggio; 
•  delitti contro l’industria e il commercio e reati di falsità in monete, in carte di pubblico credito, in valori di 
bollo e in strumenti o segni di riconoscimento 
•  delitti in materia di violazione del diritto d’autore  
•  reati ambientali; 
•  impiego di cittadini di Paesi terzi il cui soggiorno è irregolare 
 
Per ciascuna tipologia di reato sopra elencata, sono state indentificate le attività sensibili e definiti i principi 
generali che guidano Parmalat nella individuazione delle regole di organizzazione e gestione delle attività e nella 
definizione delle procedure di prevenzione. 
 
L’Organismo di Vigilanza (OdV) è l’organo a cui è stato affidato il compito di vigilare, in modo continuativo, sul 
funzionamento e sull’osservanza del Modello e di curarne l’aggiornamento. La funzione internal audit di Gruppo, 
Dichiarazione consolidata di carattere non finanziario al 31 dicembre 2017 ai sensi del D.Lgs. 254/2016  12 
 
 