Questo approccio prevede un rapporto di fiducia con i numerosi stakeholder che gravitano nella propria sfera di 
attività. Il Gruppo ha effettuato una mappatura dei propri stakeholder, identificandone il grado di influenza e 
analizzando la rilevanza che i temi di sostenibilità del settore hanno su di essi. Si riporta qui di seguito la mappa 
degli stakeholder del Gruppo: 
 
Associazioni di categoria  Consumatori 
Autorità, governi locali  
Dipendenti e Sindacati 
ed enti di controllo 
 
 
Business Partner  Fornitori 
Clienti  Organizzazioni locali e NGO 
Comunità locali  Shareholders e investitori 
 
 
La Dichiarazione Non Finanziaria consolidata del Gruppo Parmalat si focalizza sull’importanza (materialità) dei 
diversi aspetti relativi alle proprie attività. A tale scopo, il Gruppo ha implementato un processo di analisi di 
materialità, condotto secondo le linee guida per il reporting di sostenibilità del GRI (Global Reporting Initiative), 
finalizzato ad identificare le tematiche che potrebbero considerevolmente influire sulla capacità del Gruppo di 
creare valore nel breve, medio e lungo periodo, e che sono maggiormente rilevanti per il Gruppo ed i propri 
stakeholder: tali tematiche, ritenute in grado di influenzare le decisioni degli stakeholder e di influire sull’impatto 
economico, ambientale e sociale del Gruppo, sono quindi rendicontate all’interno della presente Dichiarazione 
Non Finanziaria. Il processo di validazione della matrice di materialità è terminato con l’approvazione dei contenuti 
da parte del Consiglio di Amministrazione in data 12/09/2017. 
 
I risultati emersi dall’analisi di materialità sono illustrati nella matrice sotto riportata; essa consiste in una 
rappresentazione grafica dell’importanza attribuita ad ogni tematica dal punto di vista del Management del 
Gruppo e degli stakeholder da esso individuati. Tali tematiche sono state riorganizzate e aggregate al fine di 
ottenere una rappresentazione più efficace. Nei capitoli successivi tali temi sono poi collegati a ciascun ambito di 
applicazione del Decreto 254. 
 
   
Dichiarazione consolidata di carattere non finanziario al 31 dicembre 2017 ai sensi del D.Lgs. 254/2016  9 
 
 