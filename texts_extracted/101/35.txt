Utilizzo di energia 
In tutti i Paesi è stata promossa la riduzione del consumo di energia attraverso investimenti per l’installazione di 
lampade LED (illuminazione a basso consumo), motori a basso consumo, variatori di frequenza.  
 
È in continua valutazione l’utilizzo di fonti energetiche alternative. 
 
In Italia, nei siti produttivi di Collecchio (PR) e Zevio (VR) è stato avviato un programma di riduzione dei consumi 
energetici tramite l'installazione di sistemi di cogenerazione e trigenerazione che permettono di autoprodurre 
energia elettrica riutilizzando l'energia termica generata dal processo. Il sistema di cogenerazione di Collecchio 
brucia metano per produrre energia elettrica e riutilizza il gas di scarico per produrre il vapore necessario allo 
stabilimento. L'efficienza energetica complessiva del sistema, è superiore all'82% rispetto al precedente 45% circa. 
Dal punto di vista strettamente ambientale il nuovo impianto è dotato di idonee sezioni catalitiche per ridurre al 
minimo le emissioni nocive nell'ambiente e la quantità di CO2 prodotta è ridotta del 15%. L'impianto è dotato 
anche di apposite protezioni e insonorizzazioni al fine di limitare al minimo l'inquinamento acustico. L'impianto di 
Zevio utilizza una tecnologia più tradizionale e serve anche per produrre acqua fredda necessaria allo stabilimento. 
Anche in questo caso l'efficienza energetica complessiva è circa al 78% e consente di produrre l'80% circa 
dell'energia elettrica e il 70% del vapore necessari.  
 
Emissioni 
Parmalat promuove in tutti i Paesi investimenti per ridurre le emissioni inquinanti in atmosfera nonché i gas con 
effetto serra. 
In Italia, in accordo con le normative vigenti, nazionali e comunitarie (Regolamento UE n. 517/201 e n. 1005/2009),  
che regolano l’utilizzo dei gas con impatto sull’effetto serra e sullo strato di ozono, si è provveduto a dotare tutti gli 
impianti di produzione del freddo con propellenti ecologici. 
In tutti i Paesi i controlli sulle emissioni sono gestiti secondo la procedura di Sistema e regolarmente eseguiti in 
accordo con la legislazione locale vigente. 
Anche l’ottimizzazione della Logistica, ovvero della distribuzione attraverso il trasporto su strada, porta alla 
riduzione delle emissioni di inquinanti in atmosfera, oltre che ad una riduzione dei consumi energetici. Un esempio 
è dato dall’introduzione di un software che elabora la miglior rotta dei camion per la distribuzione dei prodotti 
consentendo la riduzione di consumo carburante. 
 
Risorse idriche, acque reflue, sversamenti 
L'industria lattiero-casearia consuma significative quantità di acqua per produrre in sicurezza i suoi prodotti. 
Parmalat è consapevole che l’acqua è una risorsa preziosa che deve essere costantemente gestita con assoluta 
responsabilità.  Ha  posto  in  essere  in  tutti  i  Paesi  misure  per  migliorare  l’efficienza  tra  cui  il  riutilizzo, 
l’ottimizzazione degli impianti e dei cicli di trattamento (produzione e di lavaggio per avere perdite zero da 
serbatoi, linee di trasferimento, sversamenti, ecc.). 
Continui investimenti vengono promossi in ogni stabilimento del Gruppo per il miglioramento della rete idrica 
interna.  Inoltre  ove  possibili  vengono  installate  torri  evaporative  per  ridurre  il  consumo  di  acque  di 
raffreddamento. 
Dichiarazione consolidata di carattere non finanziario al 31 dicembre 2017 ai sensi del D.Lgs. 254/2016  36 
 
 