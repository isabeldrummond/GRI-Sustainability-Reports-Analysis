Al fine di uniformare la rendicontazione delle informazioni e facilitarne il collegamento con i contenuti indicati 
dalla richiamata normativa, per ciascun ambito tematico viene data evidenza della materialità del tema rispetto 
alle attività di Parmalat, dei rischi ad esso collegati, delle politiche e degli impegni e dei risultati ottenuti e 
monitorati attraverso indicatori ad hoc in grado di rappresentare i risultati di gestione. 
 
I dati e le informazioni della presente Dichiarazione sono riferibili a eventi accaduti nel corso dell’esercizio di 
riferimento, derivanti dall’attività di impresa, rilevanti in base all’analisi di materialità effettuata in conformità al 
Decreto 254.  
 
Il processo di rendicontazione, in linea con quanto previsto dalle procedure di Reporting del Bilancio Consolidato di 
Gruppo, prevede la definizione di un Reporting Package validato centralmente ed inviato ai key user identificati in 
ogni società del Gruppo Parmalat per la raccolta delle informazioni. I Package sono poi raccolti centralmente dalla 
funzione Bilancio Consolidato e verificati, raccolti e consolidati da parte delle funzioni responsabili, utilizzando 
estrazioni dai sistemi informativi aziendali e dalla reportistica interna. 
 
I dati relativi all’esercizio 2016 sono riportati solo a fini comparativi, allo scopo di consentire una valutazione 
sull’andamento dinamico delle attività del Gruppo in un arco temporale di medio periodo. Inoltre, per quanto 
riguarda le informazioni quantitative riportate nel presente documento per le quali è stato fatto ricorso a delle 
stime, tale dettaglio è opportunamente segnalato nei diversi capitoli. 
 
Il presente documento è stato sottoposto a Limited Assurance secondo quanto previsto da ISAE 3000 Revised, da 
parte di una società di revisione. La verifica è stata svolta secondo le procedure indicate nella “Relazione della 
Società di Revisione Indipendente”, riportata in calce al documento. 
 
Il Consiglio di Amministrazione di Parmalat S.p.A. ha approvato la Dichiarazione consolidata Non Finanziaria il 15 
marzo 2018. 
 
La DNF è pubblicata sul Sito Internet della Società (www.parmalat.com). 
 
1
L’identità aziendale  
Parmalat in breve 
Parmalat S.p.A., società quotata sul mercato telematico azionario, è controllata dal Gruppo Lactalis dal 15 luglio 
2011 ed ha la sede principale a Collecchio (PR). Il Gruppo Parmalat è tra i leader mondiali nella produzione e 
distribuzione di alimenti insostituibili per il benessere quotidiano: il latte, i suoi derivati (yogurt, condimenti a base 
di panna, dessert e formaggi) e le bevande a base di frutta. 
 
Lavorano in Parmalat oltre 26.000 persone tra Europa, Americhe, Africa e Australia. Il Gruppo ha una presenza 
diretta in 24 Paesi e conta 93 siti produttivi. Parmalat ha una forte tradizione innovativa e sviluppa prodotti ad alto 
valore  aggiunto  per  migliorare  l'alimentazione  dei  propri  consumatori.  Il  portafoglio  prodotti  del  Gruppo 
comprende marchi globali quali Parmalat, per il latte e i suoi derivati, e Santàl per le bevande a base di frutta; 
marchi internazionali quali Zymil e Vaalia, dedicati a prodotti funzionali ad elevato valore aggiunto; altri forti 
marchi locali quali Beatrice, Lactantia, Black Diamond e Astro in Canada; Pauls, Ice Break, Oak, Breaka, Harvey 
Fresh, Tamar Valley e Ski in Australia; Centrale del Latte di Roma, Chef, Berna, Sole, Puro Blu e Carnini in Italia; 
Sorrento negli Stati Uniti d'America; Balkis, Batavo, Boa Nata e Elegé in Brasile; Bonnita, Everfresh, Steri Stumpie e 
Melrose in Sud Africa; Frica e La Campiña in Venezuela; Esmeralda, El Ciervo e Mariposa in Messico; Galbani e 
Président, marchi concessi in licenza esclusiva a LAG Group, in tutto il continente americano.  
                                                                    
1I dati e le informazioni contenute all’interno del presente capitolo si riferiscono all’intero perimetro di consolidamento del Bilancio Consolidato 
di Gruppo al 31.12.2017, per omogeneità con quanto indicato all’interno della Relazione sulla Gestione.  
Dichiarazione consolidata di carattere non finanziario al 31 dicembre 2017 ai sensi del D.Lgs. 254/2016  6 
 
 