 
Modello di business  
Parmalat è una realtà multinazionale che produce e commercializza i propri prodotti con l’obiettivo di soddisfare il 
benessere dei suoi consumatori nel mondo. 
 
Parmalat si rivolge a differenti mercati, a diverse culture e, necessariamente a diverse esigenze; ciò comporta 
continue sfide per la soddisfazione di ogni consumatore, agendo sia in via diretta, ovvero all’interno della propria 
organizzazione, sia in via indiretta, tramite il coinvolgimento attivo degli attori della propria catena del valore, a 
partire dai fornitori di materia prima, fino ai fornitori di cui si avvale per gli aspetti logistici e distributivi: tutti 
questi attori sono presenti nelle diverse aree in cui il Gruppo produce e commercializza i propri prodotti.  
 
Per far fronte a tali sfide il Gruppo, già da anni, ha intrapreso azioni nell’ottica di sviluppare un business sostenibile 
nei confronti dell’ambiente e della società in cui svolge attività d’impresa. 
 
L’obiettivo non è soltanto quello di ridurre i potenziali impatti nei territori in cui il Gruppo è presente, ma anche 
quello di portare contributi significativi in termini economici e sociali, nella consapevolezza che creare valore in un 
contesto sempre più competitivo sia la reale sfida del futuro. A tal proposito, uno dei fattori chiave del successo di 
Parmalat a livello globale è la capacità di innovare, sviluppare, produrre e commercializzare prodotti al passo con le 
nuove esigenze del mercato e in grado di continuare a costruire un rapporto fiduciario con i propri consumatori. 
 
A tal proposito il Gruppo effettua costantemente investimenti finalizzati sia all’innovazione che all’aumento della 
capacità produttiva, per soddisfare la domanda dei propri clienti, sia alla garanzia della qualità delle materie prime 
utilizzate e del prodotto commercializzato. Sono inoltre previsti continui investimenti destinati al miglioramento 
dell’efficienza energetica, della sostenibilità ambientale e della sicurezza dell’ambiente di lavoro. 
 
Sostenibilità in Parmalat 
Il Gruppo Parmalat, pur non essendo ad oggi formalmente dotato di un Piano di Sostenibilità, considera la 
sostenibilità un fattore chiave nelle proprie operazioni. Pertanto il proprio impegno si estende a tutti gli aspetti 
delle  attività  del  Gruppo,  a  partire  dall'approvvigionamento  delle  materie  prime,  lungo  l’intero  processo 
produttivo, fino alla fornitura e alla distribuzione dei prodotti ai consumatori e ai numerosi partner commerciali. 
Tale impegno viene applicato anche nella gestione del personale (con particolare riferimento al suo sviluppo e alla 
sicurezza nei luoghi lavoro), nella gestione dell’impatto ambientale e, più in generale, in tutte le comunità in cui il 
Gruppo opera o le cui attività generano un impatto. 
 
Pur essendo questo il primo esercizio di reporting globale e strutturato redatto in merito a tematiche non 
economico-finanziarie, il Gruppo è da molti anni impegnato nel monitoraggio di numerosi indicatori afferenti alla 
qualità del prodotto, alla gestione del personale ed agli aspetti ambientali. 
Tale monitoraggio, in ottica di miglioramento continuo, ha costituito il punto di partenza per la pianificazione e per 
la realizzazione di importanti investimenti operativi negli ultimi anni, finalizzati a garantire la compliance con i 
regolamenti, il miglioramento dell’efficienza produttiva, la riduzione dei rischi (e degli impatti) legati al consumo di 
materie prime, agli scarichi, a potenziali sversamenti, emissioni e produzione di rifiuti, nonché la riduzione degli 
incidenti e degli infortuni del Gruppo. 
 
Documento di riferimento è il Codice Etico del Gruppo Parmalat, che fornisce un quadro per le attività aziendali, 
partendo dalla Mission e dai valori per i dipendenti. Lo scopo ultimo del Gruppo è creare valore per i propri 
azionisti aderendo ai principi etici della condotta aziendale, svolgere un'utile funzione sociale promuovendo lo 
sviluppo professionale dei propri dipendenti e servire le comunità in cui opera contribuendo al loro progresso 
economico e sociale. I valori aziendali di ambizione, coinvolgimento e con semplicità forniscono una guida per il 
comportamento di dipendenti e collaboratori.  
 
Dichiarazione consolidata di carattere non finanziario al 31 dicembre 2017 ai sensi del D.Lgs. 254/2016  8 
 
 