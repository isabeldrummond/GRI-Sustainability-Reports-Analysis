Africa 
In Sud Africa, a livello nazionale, Parmalat è impegnata nel programma alimentare “FoodForward South Africa” e in 
progetti nell’ambito dell’educazione a favore della comunità. Finanzia borse di studio per studenti universitari 
disagiati (4 nel 2017) e nella cittadina di Bonnievale, sede di un importante sito produttivo, dona prodotti ad 
alcune associazioni benefiche che si occupano del sostegno all’infanzia, oltre ad aver contribuito allo sviluppo della 
nuova scuola superiore. Inoltre, i vari siti prendono parte annualmente all’International Nelson Mandela Day 
dando il proprio contributo alle comunità locali e i dipendenti partecipano al Casual Day, una campagna nazionale 
di raccolta fondi a favore delle persone con disabilità.  
Parmalat Zambia lavora con oltre 100 scuole in una campagna di promozione del consumo di latte e contribuisce 
per diverse iniziative a favore della comunità. Inoltre, l’azienda è sponsor della “Futsal league in Zambia” che 
sviluppa giovani talenti (dagli 8 ai 25 anni) del calcio contribuendo a dare prospettive ai ragazzi togliendoli dalle 
strade. 
 
Oceania 
In  Australia,  Parmalat  è  partner  ufficiale  di  Foodbank,  Ronald  McDonald  House  e  Saint  Vincent  de  Paul.  
Più in dettaglio, nel corso dell’anno sono stati donati a Foodbank prodotti per l’equivalente di oltre 2 milioni di 
pasti con un “ritorno sociale” calcolato da Foodbank in quasi 20 milioni di euro; negli ultimi 5 anni sono stati 
raccolti fondi, anche con il coinvolgimento dei dipendenti, e alimenti a favore della Ronald McDonald House per 
supportare le famiglie con bambini malati. Inoltre, in occasione dell’annuale evento Charity Gold Day, Parmalat 
raccoglie fondi e nel 2017 ha donato 20 frigoriferi per l’apertura di una nuova Ronald McDonald House a South 
Brisbane.  
Infine, l’azienda raccoglie fondi in favore della Saint Vincent de Paul, che si occupa di persone senza fissa dimora. 
Parmalat poi ha partecipato al programma di accreditamento di White Ribbon Australia, la campagna nazionale 
guidata da uomini che riconosce il ruolo positivo che questi possono avere nella lotta alla violenza sulle donne. 
   
Dichiarazione consolidata di carattere non finanziario al 31 dicembre 2017 ai sensi del D.Lgs. 254/2016  43 
 
 