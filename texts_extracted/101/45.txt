Lotta alla corruzione attiva e passiva 
Il Gruppo Parmalat dimostra il proprio impegno nel mantenere un comportamento etico nei confronti dei propri 
stakeholder attraverso la diffusione delle informazioni relative al rispetto del Codice Etico, nonché prendendo 
attivamente parte ad iniziative volte al rispetto dei principi in esso contenuti. 
Il Codice Etico include la Mission, i principi etici e le regole di condotta; tali regole, con specifico riferimento alla 
lotta alla corruzione, richiamano: 
1)  una condotta corretta e trasparente; 
2)  l’agire nell’interesse del Gruppo e portare all’attenzione ogni potenziale conflitto d’interesse rilevato; 
3)  il non dare, promettere, ricevere o accettare denaro, regali o benefit di qualsiasi tipo a titolo personale da 
una terza parte; 
4)  la trasparenza e la tracciabilità in tutte le transazioni e in tutte le attività. 
A tal riguardo, i principali rischi riconosciuti dal Gruppo rispetto alla tematiche della lotta alla corruzione sono: 
-  rischio di frode e corruzione relativo al processo di acquisto; 
-  rischio di frode e corruzione relativo alle vendite ed al processo di marketing; 
-  rischio di frode nelle operazioni di fatturazione. 
Le azioni implementate per mitigare  suddetti rischi implicano l’adozione, da parte di tutti i dipendenti, di 
comportamenti morali, ovvero attività volte a rispettare le leggi e le normative in vigore, il Codice Etico di Parmalat 
e le politiche e pratiche aziendali che si orientano all’onestà, alla lealtà ed all’integrità. 
I principi e i valori di riferimento sono comunicati a tutti i dipendenti e sono accessibili attraverso il portale 
dell’azienda. Ai dipendenti del Gruppo e alle parti che intrattengono rapporti commerciali con esso, inoltre, viene 
data l’opportunità di segnalare, in assoluta riservatezza ed in modo del tutto anonimo, la non conformità effettiva 
o ipotizzata, ovvero quei comportamenti e quelle attività che potrebbero risultare dannose per le regole di 
condotta.  
In Italia, con effetto sulle società Parmalat S.p,A e Centrale del Latte di Roma S.p.A, il reato di corruzione è 
opportunamente trattato all’interno del Modello di Organizzazione, Gestione e Controllo ex D.Lgs 231/01 (la 
normativa in materia di responsabilità amministrativa degli enti), che prevede l’identificazione delle attività a 
rischio e dei relativi presidi di controllo per la fattispecie di reato in questione, nonché il correlato sistema 
sanzionatorio. Il reato di corruzione è considerato sia nei confronti di pubblico ufficiale, che verso privati. 
L’approccio definito centralmente dalla Capogruppo è poi declinato all’interno di Linee Guida distribuite da 
Parmalat S.p.A. a tutte le società estere del Gruppo. Il recepimento di tali principi da parte di queste avviene nel 
rispetto delle norme applicabili nei Paesi in cui le società estere hanno sede, nonché della struttura organizzativa e 
delle policy interne in essere. Parmalat Australia e Lactalis American Group, ad integrazione di quanto reso 
disponibile  dalla  Capogruppo,  hanno  formalizzato  specifiche  politiche  in  materia  di  frode  e  anticorruzione 
nell’ambito del quadro regolamentare nazionale. 
L’Organismo di Vigilanza è formalmente incaricato di monitorare costantemente il rispetto di quanto previsto dal 
Modello di Organizzazione, Gestione e Controllo; inoltre a tutte le risorse coperte dal Modello è richiesta la 
cooperazione per un’efficace operatività di questo, tramite segnalazioni tempestive all’Organismo di Vigilanza di 
ogni potenziale violazione. 
Inoltre, sempre al fine di prevenire il rischio di corruzione all’interno dell’organizzazione: 
-  il Codice Etico del Gruppo Parmalat viene tempestivamente inviato ai dipendenti a seguito di eventuali 
aggiornamenti; 
-  in  alcuni  Paesi  vengono  tenuti  corsi  di  formazione  sulla  conformità  normativa  in  materia  di 
concorrenza/antitrust; 
-  sono stati definiti livelli di approvazione per spese e contratti. 
 
Dichiarazione consolidata di carattere non finanziario al 31 dicembre 2017 ai sensi del D.Lgs. 254/2016  46 
 
 