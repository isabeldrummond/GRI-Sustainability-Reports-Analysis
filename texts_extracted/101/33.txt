2. Ogni stabilimento ha l’obbligo di effettuare analisi e controlli per verificare la conformità ai parametri imposti 
dalla funzione R&D per decidere il rilascio dei prodotti sul mercato.  
3. Nella maggior parte degli stabilimenti, attraverso specifico addestramento, è stata implementata l’analisi 
sensoriale come essenziale strumento di verifica del prodotto finito. Giornalmente gli assaggiatori testano i 
prodotti del giorno prima per valutarne la rispondenza allo standard e confermarne il rilascio sul mercato.  
4. Il consumatore che sceglie i brand di Parmalat, con un rapporto di fiducia quotidiano, è al contempo il più 
profondo conoscitore dei prodotti del Gruppo e può risultare il più attento degli analisti.  Per questo, in un’ottica di 
un continuo miglioramento, ogni singola lamentela pervenuta dal consumatore o cliente viene analizzata per 
capirne la causa e decidere le opportune azioni indirizzate ad evitare che l’evento si ripeta. Le lamentele dei 
consumatori, espresse come rate (numero di lamentele sul numero di unità di prodotto vendute), rappresentano 
un fondamentale indicatore di qualità. Il trend di riduzione del rate di consumer complaint è in continuo 
miglioramento pur mostrando trend differenti a seconda del cluster. Il cluster Parmalat, con i Paesi a più lunga 
appartenenza nel Gruppo, ha raggiunto un rate di 4,6 con un miglioramento del 7%, Latam che ha molti Paesi di 
recente acquisizione ha un rate di 7,3 con un miglioramento rispetto all’anno precedente del 27% e in fine LAG ha 
registrato con un rate di 7,9 con un miglioramento del 21% rispetto all’anno precedente. 
Questo tipo di analisi permette al Gruppo di capire se le procedure messe in atto sono efficaci per garantire il 
continuo miglioramento. Servono inoltre per focalizzare determinati e specifici interventi. 
Il Gruppo è consapevole anche del rischio che un prodotto con un potenziale impatto per la salute e sicurezza dei 
consumatori possa arrivare sul mercato. Per questo ogni Paese ha una procedura di richiamo e ritiro prodotti che, 
definendo responsabilità ed azioni da intraprendere, garantisce efficacia e rapidità di intervento. 
Nel dicembre 2017 i Paesi del Gruppo Parmalat che avevano acquistato latte in polvere (infant e adult) prodotto 
dalla controllante Lactalis nello stabilimento di Craon (Francia) hanno ricevuto comunicazione della necessità di 
avviare il richiamo dei prodotti.  
Le quantità oggetto di richiamo comprendono anche lotti di produzione non scaduti con date precedenti al 2017 
per assicurare che nessun tipo di confezione potesse rimanere erroneamente sul mercato. 
Le quantità di prodotto effettivamente ritirate sul mercato rappresentano lo 0,008% dei volumi dell’intero Gruppo 
negli anni 2015 – 2017 per un valore indicativo di 1,7 milioni di euro. 
Fatta eccezione per una ancor più modesta quantità di prodotti distribuiti in Zambia, i preparati oggetto di 
richiamo recano marchi non riferibili al Gruppo Parmalat. 
Le fabbriche del Gruppo Lactalis dispongono di presidi sulla qualità e sicurezza alimentare analoghi a quelli del 
Gruppo Parmalat.  
In considerazione di tale episodio è in corso di predisposizione una procedura che dovrà in linea di principio 
prevedere  che  la  singola  società  del  Gruppo  Parmalat  che  procede  all’acquisto,  distribuzione  e 
commercializzazione di prodotti del Gruppo Lactalis acquisisca le certificazioni e le procedure di qualità e sicurezza 
in essere negli stabilimenti produttivi coinvolti e, in presenza di eventi particolari o situazioni anomale, attivi 
controlli da eseguirsi da parte di Parmalat stessa. 
Si segnalano infine due richiami di prodotti di ammontare marginale, avvenuti in Canada a febbraio 2016 (per 
possibile presenza di parti plastiche nel primo caso e di residui chimici pulenti nel secondo) e un richiamo 
precauzionale in Australia in agosto 2017, per difettosità del tappo dei pouch yoghurt (70g).  
Successivamente alla chiusura dell’esercizio, si segnala un richiamo di taluni lotti di entità del pari marginale di 
yogurt Kyr prodotto nello stabilimento di Laval dal Gruppo Lactalis per possibile presenza di corpi estranei.   
Dichiarazione consolidata di carattere non finanziario al 31 dicembre 2017 ai sensi del D.Lgs. 254/2016  34 
 
 