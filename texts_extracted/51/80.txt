5. Sostegno al territorio e alle comunità
5.3 Le erogazioni liberali e le sponsorizzazioni
Anche la Capogruppo, insieme alle BCC, sostiene lo sviluppo dei territori con varie attività, comprese 
le sponsorizzazioni di iniziative finalizzate a perseguire il benessere della comunità e riguardanti vari 
settori tra cui: ambiente, sport dilettantistico, cultura, arte e ricerca.
Se ne riportano di seguito i dettagli: 
SPONSORIZZAZIONI ED ENTI BENEFICIARI
LEGAMBIENTE
Sono stati sponsorizzati 4 eventi per un importo complessivo di 56.400 euro così ripartito: 
•  FestAmbiente, il festival nazionale di Legambiente che, si svolge nel mese di agosto a 
Rispescia (Grosseto), dove il Gruppo Iccrea era presente al Padiglione dell’Economia 
civile con uno stand arredato con materiali ecosostenibili dedicato a Coopera, il pro-
getto rivolto al Terzo Settore;
•  #salvailclima è la manifestazione per promuovere il messaggio plastic free (iniziativa 
svoltasi sempre nell’ambito di FestAmbiente);
•  Guida Blu, la guida turistica che Legambiente cura dal 1999 insieme al Touring Club 
Italiano;
•  Primo Forum Agroecologia “Dal campo alla tavola”;
•  XXIV edizione della Rassegna Degustazione Nazionale Vini Biologici e Biodinamici 
(eccellenze nazionali).
TEDXROMA
L’evento TEDxRoma è uno dei più importanti Ted mondiali (il cui primario obiettivo è la 
condivisione di “idee che meritano di essere diffuse”) dove si parla di innovazione e nuove 
tecnologie. La manifestazione coinvolge numerosi giovani. L’evento romano, in partico-
lare, giunto alla sesta edizione, conta un pubblico di oltre 1.800 persone e ben 2,3 milioni 
di visualizzazioni degli interventi visibili sul canale YouTube di TEDx. Il contributo a tale 
evento è stato pari a 20 mila euro.
ASSOCIAZIONE NAZIONALE CITTÀ DELL’OLIO
Il Gruppo Iccrea ha sostenuto l’Associazione, con un contributo pari a 15 mila euro. La 
Capogruppo è stata, assieme alla BCC Chianti Banca, sponsor ufficiale dell’evento deno-
minato “Olio 2030”, svoltosi nel corso di tre giorni di incontri e manifestazioni. Finalità del 
progetto è considerare l’olio, non solo come mero prodotto, ma anche dal punto di vista 
culturale e del turismo.
ASSOCIAZIONE NAZIONALE “I BORGHI PIÙ BELLI D’ITALIA”
Iccrea ha sponsorizzato il progetto “BUYBORGHI”, per un importo di 45 mila euro. Obietti-
vo dell’iniziativa è di favorire – tramite un hub digitale –  lo sviluppo economico e turistico 
dei territori, promuovendo in questo modo i borghi più belli della penisola.
80 PERSONE ECOSISTEMA RESPONSABILITÀ