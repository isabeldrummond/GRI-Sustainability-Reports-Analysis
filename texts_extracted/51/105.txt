6. Clienti e prodotti
6.1 I prodotti a impatto sociale per area strategica
canone calmierato, ma spesso non possiede i requisiti per accedere all’edilizia residenziale pubblica 
(ERP), e quindi, fatica anche ad accedere al libero mercato. L’obiettivo di promuovere il social housing 
consiste nell’incrementare l’offerta di alloggi sociali in locazione a canone calmierato, anche con la 
formula “affitto con riscatto” (tipologia di contratto di affitto per cui le quote di locazione possono 
essere corrisposte, per ottenere la proprietà del bene, dopo un periodo definito a condizioni prede-
terminate) e in vendita a prezzi convenzionati, a supporto e integrazione delle politiche pubbliche di 
contrasto al disagio abitativo. 
Il Fondo IBI social housing è stato promosso da Iccrea BancaImpresa congiuntamente con il Fondo 
Investimenti per l’Abitare (FIA) – promosso da Cassa Depositi e Prestiti (CDP) Investimenti Sgr (di cui 
CDP detiene il 70%) – ammonta a 2 miliardi ed è destinato ad operatori qualificati su tutto il territorio 
nazionale. Iccrea BancaImpresa, in collaborazione con le BCC affiliate, ha l’obiettivo di realizzare delle 
iniziative di social housing, in collaborazione con Cassa Depositi e Prestiti, fornendo concrete risposte 
al fabbisogno abitativo delle comunità servite dalle BCC locali, in un’ottica di crescita responsabile e 
sostenibile del territorio.
Il Fondo IBI social housing persegue le seguenti finalità:
•  utilizzare gli immobili detenuti in garanzia dalle Banche e non ancora venduti sul mercato che rap-
presentano una perdita di redditività per le Banche (immobili a garanzia di crediti problematici che 
pesano sui bilanci);
•  concretizzare le opportunità per le imprese che possono realizzare abitazioni in social housing di 
qualità, valorizzando immobili e interrompendone il deterioramento;
•  creare una risorsa sociale per costituire un’importante risposta ad un segmento problematico del-
la popolazione italiana;
•  recuperare e riqualificare immobili abbandonati anche in zone nevralgiche del territorio comunale.
Il business plan prevede l’acquisto delle iniziative fino al 2021, per un complessivo valore di acquisto 
di circa 80 milioni di euro.
Le Regioni nelle quali si sono concentrati gli investimenti sono: l’Emilia Romagna, la Toscana, il Veneto 
e il Lazio. 
Le operazioni di social housing realizzate nel 2019:
•  ad aprile 2019, a Rimini, è stata acquistata una seconda palazzina di 24 unità abitative con relative 
pertinenze al prezzo di 2,6 milioni di euro. L’intervento è stato finanziato in pool da IBI e dalla BCC 
Riviera Banca (ex Rimini Banca) per complessivi 1,7 milioni di euro per la realizzazione dell’intera 
palazzina. La quota di acquisto di IBI è stata pari a € 1 mln (40% del prezzo). Riviera Banca contri-
buirà su questa operazione ad acquistare quote del Fondo per un controvalore complessivo di € 0,7 
mln;
•  a Castelfranco Veneto è in corso di realizzazione la costruzione di 2 immobili per un totale di 70 
unità. Il finanziamento di IBI è pari a complessivi 7,7 milioni di euro. Il permesso di costruire è stato 
concesso il 30 novembre 2019. Il cantiere è in fase di avvio; 
•  a Roma le operazioni ammontano a 14 milioni di euro ripartite in 2 step: 1. acquisto immediato 
(perfezionato in data 01/03/2019) al prezzo di 12,3 milioni di euro e 2. acquisto post regolarizza-
zione al prezzo di 1,7 milioni di euro.
PERSONE ECOSISTEMA RESPONSABILITÀ 105