6. Clienti e prodotti
6.1 I prodotti a impatto sociale per area strategica
Coopersystem gestisce servizi e prodotti quali POS, servizi IT 
e altri servizi di vendita, a livello nazionale. Dedica una parti-
colare attenzione al corretto smaltimento dei POS obsoleti e non più aggiornabili. I servizi POS sono 
destinati principalmente ai soggetti che operano nel settore del commercio all’ingrosso e al dettaglio 
(il 99% della clientela). La restante quota di tale servizio (circa lo 0,31%) è costituita dalle Banche. Que-
ste ultime sono anche beneficiarie degli altri servizi offerti da Coopersystem. 
AREA CORPORATE – ICCREA BANCAIMPRESA
Iccrea BancaImpresa (IBI) sostiene le imprese sul territorio na-
zionale attraverso l’offerta di finanziamenti, mutui e garanzie. I 
principali settori di riferimento di IBI sono l’agricoltura, la silvicoltura e la pesca, le attività immobiliari 
e il settore della fornitura di energia elettrica, gas, vapore e aria condizionata. Le controparti maggior-
mente servite sono le PMI. 
Attualmente vengono approfondite attentamente le operazioni che coniugano investimenti innovativi 
con il rispetto ambientale e le produzioni sostenibili.
Per quanto riguarda i crediti agrari il modello di gestione prevede il coinvolgimento dell’area commer-
ciale e delle BCC affiliate. Vengono periodicamente organizzati corsi di formazione, sia interna che 
esterna, per sensibilizzare lo sviluppo di azioni commerciali per il settore, in particolar modo per finan-
ziare investimenti innovativi anche grazie all’utilizzo di garanzie ad hoc (tra cui Fondo Europeo per gli 
Investimenti-FEI, Istituto di Servizi per il Mercato Agricolo Alimentare-ISMEA ecc.).
LE OPERAZIONI DI IBI A FAVORE DELLE PMI 
Attraverso la propria Unità Organizzativa “Agevolazioni”, IBI ha contribuito allo sviluppo delle seguenti 
agevolazioni e garanzie:
a)  Accordo con il Fondo Europeo per gli Investimenti (FEI) per l’accesso al prodotto di garanzia 
InnovFin. L’accordo stipulato da Iccrea BancaImpresa, di concerto con la UO Public Affairs della 
Capogruppo, consente a IBI di ricevere una garanzia del 50% su un portafoglio di nuove operazioni 
di finanziamento a favore delle mPMI e delle imprese Small Midcaps (imprese fino a 499 dipen-
denti a livello di gruppo) orientate all’innovazione. Tale strumento rientra nel Programma Europeo 
Horizon 2020 per la ricerca e l’innovazione. Attraverso IBI, il Gruppo bancario Iccrea ha stipulato a 
favore di imprese innovative nel 2019 circa 38 milioni di euro per n. 24 operazioni.
b) L’accesso ai contributi in conto interessi nell’ambito della legge Sabatini. Grazie a tale strumento 
IBI nel 2019 ha istruito positivamente n. 1.297 domande che hanno comportato la prenotazione di 
un credito complessivo di 310 milioni di euro, di cui circa 27 milioni sono rappresentati da contri-
buti in conto interessi.
c)  L’accesso alla garanzia del Fondo di Garanzia per le mPMI su finanziamenti bancari erogati dalle 
BCC destinati alle mPMI. IBI gestisce, attraverso un servicing dedicato, la garanzia per conto delle 
BCC convenzionate. Nel corso del 2019 sono state presentate n. 3.711 richieste, che si sono con-
cretizzate in un finanziamento complessivo di circa 545 milioni di euro.
100 PERSONE ECOSISTEMA RESPONSABILITÀ