2. Identità del Gruppo Bancario Cooperativo Iccrea
Il Gruppo Bancario Cooperativo Iccrea è il più grande gruppo bancario cooperativo italiano, in prima 
linea nel promuovere un radicale cambio di paradigma nel modo di fare banca. Più vicino ai suoi clien-
ti, ai soci, alle imprese e alle eccellenze del Made in Italy espresse dai territori in cui è presente.
Nato con la riforma del Credito Cooperativo italiano, dal 4 marzo 2019 ha riunito 140 Banche di Cre-
dito Cooperativo (BCC), che hanno scelto di affidarsi a Iccrea Banca per crescere insieme e mettere 
a disposizione dei propri clienti un’offerta di servizi e prodotti, a sostegno dello sviluppo dei territori e 
delle comunità di riferimento.
Obiettivo centrale del Gruppo è sostenere questo percorso di crescita offrendo alle BCC strumenti e 
mezzi necessari per assicurare la loro stabilità e prosperità.
Il Gruppo Bancario Cooperativo Iccrea rappresenta un unicum nel panorama italiano, perché 
mette insieme la capacità delle banche locali nello stringere legami forti con i rispettivi territori e 
l’esperienza di un grande gruppo capace di individuare strategie e soluzioni di business allineate ai 
trend di mercato.
2.1 La struttura del Gruppo 
Bancario Cooperativo Iccrea
Il Gruppo Bancario Cooperativo Iccrea si posiziona, nell’ambito dell’industria bancaria nazionale, 
come primo gruppo bancario a capitale interamente italiano, con un numero di sportelli pari a 2.544 e 
con un totale attivo di 155,5 miliardi di euro.  
Il Gruppo Iccrea, al 31 dicembre 2019, è costituito dalla Capogruppo, Iccrea Banca SPA, da 140 Ban-
che di Credito Cooperativo affiliate e da un numero complessivo di 40 società, che completano il 
sistema di offerta a favore delle BCC. Iccrea si è dotata anche di 11 Presidi territoriali. 
Le società sono così ripartite:
•  17 società (tra queste anche Accademia BCC, ora in liquidazione) fanno parte del perimetro 
diretto; 
•  6 società del perimetro indiretto; 
•  17 altre società controllate.
Le modalità di funzionamento del Gruppo Iccrea e, in particolare, le attività e gli strumenti di direzione, 
coordinamento e controllo della Capogruppo, sulle società del perimetro di direzione e coordinamen-
to, sono disciplinate dal Contratto di Coesione e dai Regolamenti interni del gruppo.   
La Capogruppo esercita le attività di direzione, coordinamento e controllo sulle Società del perimetro 
di direzione e coordinamento e fornisce prodotti, servizi e consulenza alle BCC affiliate, con l’obiettivo 
di soddisfare le esigenze dei soci, dei clienti, delle famiglie e dei territori di operatività delle Banche. 
PERSONE ECOSISTEMA RESPONSABILITÀ 13