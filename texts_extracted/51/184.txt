Nota metodologica
Perimetro della Dichiarazione
La Dichiarazione Consolidata Non Finanziaria (DCNF) è elemento integrativo delle informazioni 
strategico-finanziarie. Ai fini della DCNF, il perimetro del “Gruppo Bancario Cooperativo Iccrea” 
ricomprende, oltre alla stessa Capogruppo, tutte le Società del gruppo consolidate integralmente nel 
perimetro di consolidamento contabile. In particolare, il perimetro include Iccrea Banca SPA, le Banche 
di Credito Cooperativo affiliate in virtù dello Schema di Garanzia e le Società bancarie, finanziarie e 
strumentali, controllate direttamente o indirettamente dalla Capogruppo, a cui si applica il metodo di 
consolidamento integrale ai fini del bilancio consolidato. 
La Dichiarazione viene redatta sulla base dei dati, dei processi e dei sistemi di produzione esistenti in 
tutte le Società che rientrano nel perimetro di consolidamento del gruppo. È responsabilità del Consiglio 
di Amministrazione della Capogruppo garantire la conformità al D. Lgs. n. 254/2016 delle informazioni 
qualitative e quantitative presenti nell’informativa e segnalare tempestivamente all’Autorità di Vigilanza 
tutte le situazioni di impedimento o di ostacolo alla pubblicazione delle informazioni previste dalla 
normativa di riferimento.
Si sottolinea che i dati energetici e le relative emissioni climalteranti fanno riferimento alla Capogruppo, 
alle Società del perimetro diretto (12) e indiretto (3) – come esplicitato nel capitolo 2 – ai Presidi 
territoriali (11) e alle BCC affiliate. Ogni eccezione in relazione al perimetro è chiaramente indicata 
all’interno del documento.
Si precisa, inoltre, che per l’anno di rendicontazione 2019 il Gruppo Iccrea non riporta le informazioni 
di competenza relativamente alla gestione di tutti gli aspetti inerenti a rifiuti e scarichi idrici. Tali 
informazioni non sono necessarie al fine di assicurare la comprensione dell’attività e degli impatti del 
Gruppo Iccrea.
184 PERSONE ECOSISTEMA RESPONSABILITÀ