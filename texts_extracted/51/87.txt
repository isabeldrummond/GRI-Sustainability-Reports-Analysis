5. Sostegno al territorio e alle comunità
5.4 I progetti per la comunità
In particolare, l’iniziativa sul Fondo Etico per i Progetti del Territorio della BCC Basilicata, (che ha 
sede a Laurenzana, Potenza), si sostanzia in un fondo finalizzato a erogare contributi di beneficenza 
e mutualità accantonati dalla Banca e dedicati a tutta la comunità locale: persone (privati, famiglie, 
imprese), ambiente, patrimonio culturale e sociale. Il Fondo è accompagnato da un Regolamento spe-
cifico che disciplina, in maniera trasparente e puntuale, i criteri e i processi di erogazione dei contributi. 
L’impegno del Fondo è dedicato a cinque ambiti: servizio sociale, territorio, cultura, ambiente, salute e 
sport, secondo una procedura di approvazione dettagliata e trasparente, che prevede precisi obblighi 
per il beneficiario: ad esempio le tempistiche stabilite per la realizzazione del progetto e la condivisione 
delle campagne pubblicitarie a supporto. Il Fondo, attivo dal 2014, ha già finanziato 680 progetti per un 
valore di 1,4 milioni di euro mentre, solo per il 2019, sono stati sostenuti 180 progetti per un impegno 
di 600 mila euro. BCC Basilicata si contraddistingue anche per avere il Consiglio di Amministrazione 
a maggioranza femminile. 
Emil Banca, BCC con sede a Bologna, ha realizzato MUG Magazzini Generativi, un hub per dare con-
cretezza ai progetti di business innovativo e non solo. Un luogo dove la BCC può confrontarsi con 
chi promuove lo sviluppo dell’economia circolare; fattori questi che incidono positivamente sulla ri-
duzione dei rischi delle aziende e garantiscono lo sviluppo territoriale e l’innovazione sociale, con un 
impatto positivo sulla società. Il progetto ha un particolare focus sui big data e la robotica, sull’AI e 
sull’Internet delle cose (IOT), che mettono al centro l’uomo e il suo benessere, focalizzandosi su temi 
come Society 5.0. Quattro sono i valori a cui MUG si ispira: cooperazione, coinvolgimento, fiducia e 
sostenibilità, che si concretizzano in tre strumenti operativi: una Changemakers Community, ossia 
una comunità di persone che collabora per crescere, costruire relazioni, facilitare la crescita di progetti 
e startup; Innovate, un programma di Open Innovation per favorire l’incontro e l’attivazione di percorsi 
di investimento e collaborazione tra changemakers, imprese e organizzazioni coinvolte da Emil Banca; 
uno spazio costituito da un’area tecnologicamente avanzata di 1.750 mq nel centro di Bologna, volta 
a favorire la contaminazione tra startup, talenti e aziende consolidate. 
Il progetto “Per amor di Maremma” di Banca TEMA, BCC con sede a Grosseto, è una nuova iniziativa 
economica basata su strumenti finanziari agevolati e innovativi, dedicata al territorio. Il fine del pro-
getto è di contrastare fenomeni (in particolare quelli naturali) che rischiano di mettere a repentaglio 
– talvolta fino a stravolgerli – il paesaggio e la natura. “Per amor di Maremma” persegue l’obiettivo di 
preservare il territorio affinché l’area rimanga un polmone verde dove l’ambiente e i suoi prodotti con-
tinuino a essere genuini e tutelati. Il progetto si incentra sulla lotta agli incendi, alla desertificazione, 
alla siccità e sulle agevolazioni per le aziende agricole che stanno progettando un percorso biologico. 
Nel caso in cui si verifichino i fenomeni sopra descritti, Banca TEMA ha già attivato un fondo di 500 
mila euro, immediatamente utilizzabile e a condizioni estremamente favorevoli (1% di tasso), al fine di 
tutelare e sostenere chi ha subito danni di particolare gravità.
•  Il Gruppo Bancario Cooperativo Iccrea ha ottenuto il riconoscimento di Top Fundraiser 2019, 
nella categoria Banche e Assicurazioni, durante i Charity Awards Milano Marathon 2019. 
 La raccolta fondi, collegata alla manifestazione denominata Running for Good cui hanno 
partecipato i runner del Gruppo Iccrea, ha superato la cifra di 17 mila euro. Il Gruppo Ic-
crea, attraverso il fundraising, ha sostenuto la Onlus Sport Senza Frontiere. I fondi raccol-
ti hanno supportato il progetto denominato Joy Summer Camp. 
PERSONE ECOSISTEMA RESPONSABILITÀ 87