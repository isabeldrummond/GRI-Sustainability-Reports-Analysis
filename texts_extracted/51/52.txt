3. Governance del Gruppo Bancario Cooperativo Iccrea
3.5 Il sistema 
di politiche 
per la sostenibilità 
Il Gruppo Bancario Cooperativo Iccrea ha definito un sistema normativo interno codificato che rap-
presenta il punto di riferimento per tutte le strutture aziendali. Tale sistema contribuisce a garantire 
la certezza e la coerenza dell’organizzazione aziendale e la corretta gestione delle attività del Gruppo 
Iccrea, nelle sue differenti aree di operatività. In particolare, lo stesso è composto da: una “Normativa 
Primaria” che disciplina il governo societario del Gruppo Iccrea, i ruoli e le responsabilità degli Organi 
e delle Strutture Aziendali, nonché i principi e le regole generali di comportamento; una “Normativa 
Secondaria” che disciplina, nel rispetto di quanto definito nella normativa primaria, i comportamenti 
aziendali e le modalità di funzionamento delle attività, attraverso la formalizzazione dei processi e la 
definizione di disposizioni operative e di criteri tecnici cui attenersi. 
In tale quadro la politica di gruppo in materia di Dichiarazione Consolidata Non Finanziaria è volta a 
regolamentare le fasi, le tempistiche, i ruoli, le attività, le responsabilità delle aree di Iccrea Banca, delle 
società del perimetro diretto, indiretto e delle BCC affiliate coinvolte nel processo di consolidamen-
to della rendicontazione non finanziaria. A completamento della Normativa Primaria, inoltre, è stata 
definita la relativa Norma di Processo della Dichiarazione Consolidata Non Finanziaria, dedicata alle 
BCC affiliate. Il processo definisce nel dettaglio le fasi e le attività che concorrono alla raccolta dei dati 
e delle informazioni da rendicontare. Descrive l’iter di certificazione e tracciabilità delle informazioni 
qualitative e quantitative, ai sensi del Decreto Legislativo n. 254/2016. Tutto questo in stretta corre-
lazione con l’identificazione e la prioritizzazione dei temi materiali e gli indicatori del Piano dei Conti. 
Nel marzo 2020, dal Consiglio di Amministrazione di Iccrea Banca, sono state approvate le Carte degli 
impegni di gruppo in materia di ambiente, di lotta al cambiamento climatico e in tema di diritti umani. 
Tali Carte definiscono gli impegni e le linee di indirizzo per tutte le Società e Banche affiliate del Grup-
po Iccrea in materia di ambiente, lotta al cambiamento climatico e rispetto dei diritti umani nonché 
impegni precisi e linee guida. La prima Carta rappresenta un’efficace sintesi dei principi cui si attiene 
il gruppo nella prevenzione, gestione – e, ove possibile, riduzione – degli impatti ambientali (diretti e 
indiretti) derivanti dall’operatività del Gruppo Bancario Cooperativo Iccrea. Tutto ciò nel rispetto delle 
prescrizioni legislative in materia e contribuendo al raggiungimento degli obiettivi dell’Agenda 2030 
per lo Sviluppo Sostenibile dell’ONU. La seconda promuove e garantisce la tutela dei diritti umani, nel 
rispetto delle disposizioni normative nazionali e internazionali. 
52 PERSONE ECOSISTEMA RESPONSABILITÀ