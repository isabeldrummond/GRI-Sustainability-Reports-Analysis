3. Governance del Gruppo Bancario Cooperativo Iccrea
3.1 Il modello di governance adottato dal Gruppo Bancario Cooperativo Iccrea
di un Consiglio endoconsiliare, unico nel suo genere. Si tratta del Comitato Controlli e Interventi 
Banche Affiliate (CIBA), composto da amministratori indipendenti, che fornisce garanzia di indi-
pendenza e presidio dei conflitti di interesse nel monitoraggio, classificazione e rischiosità delle 
Banche affiliate;
5.  Un modello di governance unico, che riserva alle Banche affiliate almeno il 60% del capitale sociale 
e dei diritti di voto della Capogruppo, nonché 10 dei 15 amministratori;
6.  Lo Statuto tipo delle BCC e lo Statuto della Capogruppo.
IL CONTRATTO DI COESIONE 
Il legislatore ha introdotto la previsione di un gruppo su base contrattuale attraverso la definizione 
di uno specifico accordo volontaristico tra la Capogruppo e le Banche affiliate. Pilastro centrale del 
modello societario del Gruppo Iccrea è, pertanto, il Contratto di Coesione (art. 37 bis del Testo Unico 
Bancario (TUB), attraverso il quale le Banche affiliate conferiscono alla Capogruppo poteri di direzione 
e coordinamento esercitabili, secondo un principio di proporzionalità, commisuratamente allo stato 
di salute delle banche stesse (approccio risk-based). Il contratto, sottoscritto nel gennaio del 2019 da 
tutte le Banche affiliate, definisce tutti i reciproci diritti e doveri delle Banche affiliate e della Capogrup-
po Iccrea. 
Il Contratto di Coesione, oltre a contenere i poteri “generali” di indirizzo e coordinamento del Gruppo 
Iccrea e delle affiliate, disciplina anche gli specifici poteri necessari ad assicurare l’unitarietà ed effica-
cia dei sistemi di gestione e controllo a livello consolidato. Il contratto, inoltre, stabilisce il rispetto dei 
requisiti prudenziali, degli obblighi di segnalazione applicabili al Gruppo Iccrea e alle sue componenti, 
nonché delle altre disposizioni in materia bancaria e finanziaria. 
La Capogruppo è tenuta ad esercitare i propri poteri di direzione e coordinamento avendo come obiet-
tivo quello di salvaguardare la stabilità del Gruppo Iccrea. Il Gruppo Bancario Cooperativo Iccrea con le 
sue peculiarità si colloca come un “unicum” nel panorama dei gruppi europei, per il sistema di gover-
nance adottato. Il coinvolgimento delle BCC avviene attraverso specifici momenti consultivi, le Assem-
blee territoriali, previste dal Testo Unico Bancario (TUB), nelle quali si esprimono pareri non vincolanti 
per la Capogruppo.
ACCORDO DI GARANZIA  
Il Sistema delle Garanzie incrociate è tra gli elementi più qualificanti del funzionamento del Grup-
po Bancario Cooperativo Iccrea. La garanzia tra la Capogruppo e le Banche affiliate è reciproca 
(cross-guarantee) e disciplinata contrattualmente in modo da produrre l’effetto di qualificare le passi-
vità della Capogruppo e delle affiliate come obbligazioni in solido di tutte le aderenti all’accordo. In altri 
termini, tutte le Banche affiliate e la Capogruppo sono obbligate – sia internamente, sia esternamente 
– per tutte le obbligazioni contratte dalla Capogruppo o da qualsiasi affiliata. La garanzia reciproca, 
come previsto nel Contratto di Coesione all’articolo 6, ha una duplice finalità:
1.  garantire le obbligazioni di ciascuna Banca affiliata al Gruppo Iccrea che si rendesse inadempiente 
verso i propri creditori (Garanzia esterna);
PERSONE ECOSISTEMA RESPONSABILITÀ 33