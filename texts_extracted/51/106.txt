6. Clienti e prodotti
6.1 I prodotti a impatto sociale per area strategica
BANCA MEDIOCREDITO DEL FRIULI VENEZIA GIULIA
Banca Mediocredito del Friuli Venezia Giulia (Mediocredito FVG), 
partecipata dalla Regione Autonoma Friuli Venezia Giulia, il cui 
controllo è passato dal luglio 2018 al Gruppo Bancario Cooperativo Iccrea (attraverso IBI), è specializ-
zata nel credito a medio-lungo termine, con competenze sul credito agevolato erogato a valere sugli 
strumenti di finanza agevolata messi a disposizione delle imprese da parte della Regione stessa (anche 
nell’ambito dei Fondi di rotazione) e di altri soggetti pubblici.
Inoltre, la Banca Mediocredito FVG gestisce, tramite attività di servicing, l’erogazione di fondi della Re-
gione Friuli Venezia Giulia, in favore di privati a riduzione degli oneri finanziari correlati a mutui accesi 
presso banche terze per l’acquisto o la ristrutturazione della prima casa.
BCC FACTORING
BCC Factoring, Società di factoring controllata da IBI, offre un mix di pro-
dotti e soluzioni finanziarie per ridurre i tempi di incasso delle fatture, pre-
venire le insolvenze e aumentare la liquidità delle imprese italiane, con un volume d’affari di più di 2 
miliardi di euro5.
In particolare, BCC Factoring opera sul mercato italiano (con presenza prevalente in Lombardia, Lazio 
e Piemonte) ed offre i propri prodotti e servizi principalmente ai settori riconducibili alle attività mani-
fatturiere (che valgono più del 50% del volume d’affari), ai servizi e alle costruzioni.
Coerentemente con la distribuzione della clientela sopra riportata, i principali prodotti a impatto so-
ciale offerti da BCC Factoring sono i prestiti al Terzo Settore e altri finanziamenti agevolati con finalità 
sociali (anche con utilizzo di fondi pubblici).
BCC LEASE
BCC Lease, controllata da Iccrea BancaImpresa, è la società finanziaria spe-
cializzata nel leasing di piccolo importo (c.d. small ticket) e opera in due di-
stinti segmenti di mercato: offre ai produttori ed ai rivenditori di beni strumentali soluzioni finanziarie 
per assisterli nelle loro vendite e fornisce ai clienti delle BCC (imprese, artigiani e professionisti) so-
luzioni per le loro auto aziendali. Nel corso dell’anno, la società ha attivato la procedura per la ge-
stione dell’ecobonus, ovvero la possibilità di finanziare in leasing autovetture elettriche e ha attivato 
la possibilità di richiedere finanziamenti finalizzati all’acquisto di colonnine di ricarica elettrica per le 
autovetture elettriche.
Le principali categorie di società servite sono le mPMI (circa il 98%) che usufruiscono maggiormente 
del servizio di locazione operativa (il 43% delle mPMI). 
Giova rilevare che BCC Lease e il Fondo Europeo per gli Investimenti (FEI) – in collaborazione con 
l’Unità Organizzativa (UO) Public Affairs della Capogruppo – hanno siglato un accordo nel 2016, rin-
5  Sulla base dei dati statistici forniti da Assifact, a cui BCC Factoring aderisce. 
106 PERSONE ECOSISTEMA RESPONSABILITÀ