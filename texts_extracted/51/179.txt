Appendice
Iniziative per l’emergenza
Covid-19
 
Il Gruppo Bancario Cooperativo Iccrea si è immediatamente attivato in relazione alle misure governative 
di contenimento della pandemia da coronavirus (Covid-19). 
Al 30 aprile 2020 i dipendenti del Gruppo Iccrea che avevano attivato postazioni di lavoro in smart 
working erano circa 7.400. Sempre alla stessa data, erano solo 64 (su circa 2600) gli sportelli delle 
BCC affiliate chiusi. Una delle modalità alternativa di fruizione dei servizi bancari è stata quella di 
ricorrere all’operatività su appuntamento, che ha coinvolto quasi 1.800 sportelli. È stata mantenuta 
anche la consueta operatività, con eventuali limitazioni di orario, per i restanti 700 sportelli. Nessuna 
limitazione è stata posta all’operatività degli oltre 3.000 ATM.
Le difficoltà dovute alla pandemia non hanno ridotto l’impegno delle BCC e della Capogruppo sul 
sostegno ai territori. Il Gruppo Iccrea ha immediatamente aderito a una campagna di raccolta fondi 
a favore dell’emergenza Covid-19 che ha coinvolto tutto il sistema italiano del Credito Cooperativo, 
l’iniziativa unitaria di solidarietà denominata: “#Terapie intensive contro il virus. Le BCC e le CR ci sono”. 
Nei mesi del lockdown il Gruppo Iccrea ha moltiplicato le iniziative sul territorio, attuate dalle BCC 
affiliate. Al 30 aprile i progetti avviati a sostegno del territorio erano oltre cento, sia in conformità con 
le previsioni legislative, sia quelli realizzati autonomamente.
I progetti realizzati dalle Banche di Credito Cooperativo, aderenti al Gruppo Iccrea, a sostegno della 
lotta alla diffusione del coronavirus, al 26 maggio 2020, raggiungevano quasi 7 milioni di euro donati 
da 98 BCC.
La sede del Gruppo Bancario Cooperativo Iccrea 
illuminata durante il lockdown.
PERSONE ECOSISTEMA RESPONSABILITÀ 179