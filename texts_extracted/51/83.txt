5. Sostegno al territorio e alle comunità
5.4 I progetti per la comunità
Numerose iniziative a favore della comunità sono state promosse dalle BCC. Di seguito se ne riporta-
no alcune a titolo esemplificativo:
•  In Tour Innovative Tourism: il progetto, promosso dalla Capogruppo e a cui hanno preso parte 47 
BCC, è finalizzato a promuovere il turismo e le eccellenze culturali e produttive del territorio. In par-
ticolare, l’idea è quella di creare una proposta di servizi, basata sullo sviluppo di relazioni e collabo-
razioni tra BCC e partner qualificati, che possano assistere al meglio i clienti delle BCC, nell’ambito 
della sharing economy e dell’evoluzione digitale.
•  Fiera regionale plurisettoriale di Borghetto Lodigiano: si tratta di una fiera storica organizzata e 
sostenuta dalla BCC di Borghetto Lodigiano. È stata riconosciuta come fiera regionale e pluriset-
toriale, poiché mette in risalto la cultura del territorio lombardo, attraverso una serie di esibizioni, 
spettacoli, momenti culinari e culturali. 
•  Finanziamento del bando emesso dalla Fondazione Provinciale della Comunità Comasca Onlus: 
la Banca di Credito Cooperativo di Cantù ha cofinanziato il bando “Crescita dei Giovani e loro valo-
rizzazione sociale”, rivolgendosi alle comunità del territorio. In particolare, sono stati stanziati fondi 
per la realizzazione di oltre 12 progetti per i giovani, con l’obiettivo di migliorare la qualità della vita 
della comunità comasca e rafforzarne i legami di solidarietà.
•  Minori di Vicenza: la BCC di Brendola ha donato 5.000 euro all’Istituto Pubblico di Assistenza e 
Beneficienza (IPAB) per i Minori di Vicenza, attraverso il progetto “Una rete per i Minori 2019”, che 
prevede iniziative, tra loro integrate e realizzate da una rete di operatori della città, a beneficio dei 
minori che si trovano in situazioni di difficoltà.
•  EC.CO.LO.: l’acronimo si riferisce ad una iniziativa di Economia Collaborativa Locale, un progetto di 
crowdfunding promosso dalla BCC Valdarno Fiorentino, con l’obiettivo di realizzare progetti di va-
lorizzazione e sviluppo del territorio, creando così una forte relazione tra la BCC e la comunità loca-
le. All’interno è stata inserita la raccolta fondi per sostenere un ulteriore progetto “Spazio Viaggio… 
Sport e non solo” promosso dall’associazione “Il Sorriso di Enrico”. La tipologia di crowdfunding 
scelta per il progetto “#spaziovaggio” è reward-based, per generare un maggior senso di apparte-
nenza ed interesse all’iniziativa.
Al fine di valorizzare ulteriormente le donazioni di tutto il Gruppo Bancario Cooperativo Iccrea, la Capo-
gruppo sta mettendo a punto una piattaforma di crowdfunding dedicata alla raccolta delle donazioni, 
denominata “CooperaCrowd”, da mettere a disposizione delle Banche di Credito Cooperativo e dell’in-
tero gruppo. Il crowdfunding delle BCC rafforza l’impegno di tutto il Gruppo Iccrea a sostenere, con più 
efficienza ed efficacia, il mondo del nonprofit e più in generale lo sviluppo del territorio. La finalità del pro-
getto è anche di rendere più trasparente lo scambio di valore tra donazione e obiettivo della campagna.  
PERSONE ECOSISTEMA RESPONSABILITÀ 83