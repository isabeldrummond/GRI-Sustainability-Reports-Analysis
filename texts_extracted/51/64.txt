4. Prevenzione e contrasto della corruzione
4.1 La prevenzione dei reati di corruzione
Al fine di costituire omogenei presidi organizzativi nel gruppo, la Capogruppo ha emanato recente-
mente la “Politica e linee guida di processo in materia di sistemi interni di segnalazione delle viola-
zioni”, che prevede l’istituzione di un canale di segnalazione delle violazioni a disposizione di tutti i 
dipendenti del gruppo stesso. Il suddetto canale prevede l’invio di eventuali segnalazioni, in forma 
scritta, ai membri del Comitato Segnalazioni delle Violazioni Interne. 
Il sistema è strutturato in maniera tale da garantire la riservatezza e la tutela del segnalante, ai sensi 
della normativa vigente e delle procedure aziendali in materia di privacy e di trattamento dei dati per-
sonali di tutti i soggetti coinvolti e/o citati nelle segnalazioni.
Nel corso dell’anno di rendicontazione la Capogruppo, contestualmente alle attività di aggiorna-
mento del Modello 231/01 presso BCC Lease, BCC Factoring, Banca Sviluppo e BCC Sistemi Infor-
matici, ha svolto un’analisi dei processi collegati a potenziali reati di corruzione. In particolare, tali 
attività hanno portato all’analisi di 36 processi aziendali2, pari a circa l’11% sul totale dei processi 
mappati dal gruppo. 
Relativamente alla comunicazione delle procedure in materia di corruzione, sono stati destinatari di 
tale comunicazione, nel corso dell’anno di rendicontazione, il 22,5% dei componenti dei Consigli di 
Amministrazione del Gruppo Iccrea, circa il 20%, 23% e 26,6%, rispettivamente, dei dirigenti, quadri e 
impiegati del Gruppo (ossia, poco più di un quarto del totale dei dipendenti). Inoltre, in tale processo 
sono stati coinvolti anche circa il 4,3% dei fornitori del Gruppo Iccrea. Relativamente, invece, al pro-
cesso di formazione dei membri dei Consigli di Amministrazione in materia di corruzione, è stato 
coinvolto circa l’8,7% del totale dei consiglieri di amministrazione del Gruppo Iccrea. Nelle tabelle nella 
pagina precedente è riportato il dettaglio numerico.
2 Dal momento che alcuni processi analizzati presso le quattro Società sono coincidenti, in taluni casi il processo è stato con-
teggiato una sola volta. Pertanto, non è stata considerata la mera somma dei processi collegati ai potenziali reati di corruzione 
delle quattro Società suddette (n. 18 per BCC Lease, n. 19 per BCC Factoring, n. 24 per Banca Sviluppo, n. 15 per BCC Sistemi 
Informatici). 
64 PERSONE ECOSISTEMA RESPONSABILITÀ