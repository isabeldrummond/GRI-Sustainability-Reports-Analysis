Appendice
Iniziative per l’emergenza Covid-19
Il Gruppo Iccrea ha inoltre predisposto un intervento immediato per l’assistenza alle micro Piccole 
e Medie Imprese (mPMI) dei territori in difficoltà, attraverso le garanzie pubbliche sugli interventi di 
finanza agevolata, previsti dal Decreto denominato “Cura Italia”;
Il gruppo sta collaborando con il Governo (partecipazione alla task force sulla finanza sostenibile 
predisposta dal Ministro dell’Ambiente, Sergio Costa) e le Regioni per meglio indirizzare:
•  le risorse rinvenienti dalla sospensione del Patto di Stabilità e della normativa sugli Aiuti di Stato;
•  le risorse immediatamente spendibili grazie al Coronavirus Response Investment Initiative Europeo 
(CRII), che consente di non restituire i pre-finanziamenti non spesi per i Fondi Strutturali 2019 (per 
l’Italia circa 800 milioni di euro e 950 nel 2020);
Le Banche di Credito Cooperativo, in ragione della loro peculiare funzione economica e sociale, sono 
state chiamate a prestare, anche in questo particolare frangente, il proprio servizio alle comunità, 
adottando prioritariamente idonee misure a tutela della salute dei lavoratori, dei soci e dei clienti.
Il Gruppo Iccrea ha aderito alle “Linee guida del sistema del Credito Cooperativo per il contrasto e il 
contenimento della diffusione del Covid-19 negli ambienti di lavoro”, definito attraverso una trattativa 
con i sindacati. Le Linee ribadiscono l’attenzione al rispetto delle norme igienico-sanitarie finalizzate 
alla massima tutela dei dipendenti. 
AMBITO SALUTE DEI COLLABORATORI
A  favore  dei  lavoratori  il  Gruppo  Iccrea  ha  innanzitutto  potenziato  le  attività  informative,  con 
comunicazioni e-mail a tutti i dipendenti e con la creazione di una apposita pagina all’interno della 
intranet aziendale (Huba) accessibile a tutti i collaboratori. 
Il primo intervento è stato di porre la massima attenzione ai comportamenti individuali, introducendo 
l’obbligo di verificare, prima di entrare in azienda, le condizioni di salute e di tenere informato il 
datore di lavoro su ogni relativo cambiamento. Il Gruppo Iccrea, anche per limitare eventuali dubbi di 
interpretazione da parte dei dipendenti, ha chiaramente definito, da un lato, i criteri e limiti per l’ingresso 
in azienda e, dall’altro, le modalità di fruizione degli spazi comuni all’interno delle sedi. Limitando il 
ricorso a trasferte e privilegiando i collegamenti telematici, garantendo in ogni caso il presidio delle 
attività lavorative, che richiedono la presenza diretta del personale.
A questo si aggiunga che il Gruppo Bancario Cooperativo Iccrea ha previsto una polizza assicurativa 
per tutti i dipendenti della Capogruppo e delle Società del perimetro diretto che dovessero contrarre il 
coronavirus.
AMBITO TUTELA DELLA CLIENTELA
Per i clienti le disposizioni emanate prevedono che le Banche dispongano gli accessi nelle sedi e negli 
sportelli su appuntamento, telefonico o per e-mail, solo in caso di operazioni urgenti per le quali non 
si può ricorrere a canali remoti o a sportelli automatici, ed in ogni caso con accesso contingentato. 
Soprattutto, si è cercato di adottare un approccio “proattivo” nei confronti delle fasce più deboli della 
clientela. In particolare, nelle giornate in cui è previsto il pagamento delle pensioni e per la clientela 
180 PERSONE ECOSISTEMA RESPONSABILITÀ