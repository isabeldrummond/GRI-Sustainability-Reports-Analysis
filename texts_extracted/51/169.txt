8. Ambiente
8.2 Gli impatti ambientali indiretti: 
business e ambiente
La gestione responsabile del risparmio, sia a livello centrale sia a livello locale, si fonde con gli obiettivi 
di lungo termine che riporta lo Statuto tipo delle BCC. Una gestione responsabile del risparmio deve 
tenere conto degli impatti che i prodotti hanno sull’ambiente e quindi sul territorio. Qui di seguito si 
illustrano le attività a impatto ambientale del Gruppo Bancario Cooperativo Iccrea.
ICCREA BANCA
Nel corso dell’esercizio 2019, la Capogruppo Iccrea Banca ha ottenuto l’approvazione dell’Euro Me-
dium Term Note Programme-EMTN Programme, a valere sul quale per la prima volta la stessa potrà 
emettere titoli obbligazionari con finalità sociale e/o ambientale (Green and Social Bond) in linea con 
le best practice di mercato. I titoli potranno essere ammessi alla quotazione sulla Borsa di Lussem-
burgo e destinati alla clientela Institutional.
Inoltre, sempre nell’anno di rendicontazione, Iccrea Banca, in qualità di arranger, ha strutturato un’ope-
razione di cartolarizzazione, denominata Credico Finance 18, di crediti commerciali performing con-
cessi a Piccole e Medie Imprese (PMI) da 14 Banche affiliate, partecipanti in qualità di banche cedenti. 
Tale operazione consentirà a queste ultime di beneficiare dei fondi messi a disposizione dalla Banca 
Europea degli Investimenti (BEI), permettendo alle 14 Banche cedenti di approvvigionarsi di nuova 
liquidità, da destinare all’offerta di finanziamenti a tassi agevolati verso le PMI, favorendo fra l’altro, lo 
sviluppo e l’occupazione nei settori dell’agricoltura e delle energie rinnovabili. 
Le Banche partecipanti si sono impegnate ad erogare detta liquidità con finanziamenti a favore delle 
PMI entro 24 mesi dalla data di emissione delle notes in misura corrispondente:
•		 al 70% di detta liquidità per finanziare progetti di PMI;
•		 ad un massimo del 30% della liquidità per finanziare progetti di MidCap (media capitalizzazione);
•		 a un ammontare pari al 25% per finanziare iniziative nel settore dell’agricoltura e/o della bioeconomy.
Con particolare riferimento alla sottoscrizione di Fondi Comuni, nel corso dell’esercizio 2019, Iccrea 
Banca ha sottoscritto quote di Fondi/ETF che rientrano nella categoria più ampia “ESG-Environmental, 
Social, Governance” (Global Category ESG).
PERSONE ECOSISTEMA RESPONSABILITÀ 169