6. Clienti e prodotti
6.5 La gestione dei reclami
 
Il Gruppo Bancario Cooperativo Iccrea ha adottato una specifica normativa per la gestione dei reclami 
provenienti dai clienti e ha affidato la gestione degli stessi ad un apposito Ufficio Reclami, in seno 
all’Unità Organizzativa General Counsel, che assicura l’evasione dei reclami della clientela per la Ca-
pogruppo ed emana le linee guida per le società del perimetro diretto e per le Banche affiliate. 
Nel settore specifico della monetica, la gestione dei reclami provenienti dai titolari delle carte è normata 
a livello comunitario dalla Direttiva 64/2007 (PSD1), modificata dalla successiva Direttiva 2366/2015 
(PSD2), oltre, ovviamente, dalle disposizioni di dettaglio del legislatore nazionale e delle Autorità com-
petenti in materia (ad es. Banca d’Italia).
Attualmente, i titolari di carta possono inviare reclami seguendo uno dei seguenti canali contrattual-
mente formalizzati: lettera indirizzata all’Ufficio reclami dell’Emittente Iccrea Banca; telematicamente 
all’indirizzo di posta elettronica certificata dedicato oppure, sempre telematicamente, ad un altro indi-
rizzo di posta elettronica, non certificato.
Si precisa che tutti i reclami formalizzati dalla clientela, sia in forma scritta sia orale, sono portati a 
conoscenza dell’Ufficio Reclami, che è tenuto a riceverli, registrarli, istruirli ed evaderli, entro i tempi 
previsti dalla normativa vigente. Nel caso in cui i canali interni definiti dalla Banca non siano sufficienti 
alla risoluzione delle controversie, i clienti hanno la possibilità di rivolgersi all’Arbitro Bancario Finan-
ziario (ABF), un sistema di risoluzione delle liti tra i clienti, le banche e gli altri intermediari che riguarda 
operazioni e servizi bancari e finanziari.
PERSONE ECOSISTEMA RESPONSABILITÀ 125