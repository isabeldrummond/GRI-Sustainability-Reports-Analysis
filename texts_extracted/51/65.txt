4. Prevenzione e contrasto della corruzione
4.2 La prevenzione 
dei reati di riciclaggio
Relativamente alle misure di contrasto al riciclaggio e al finanziamento del terrorismo, considerando 
la complessità e la pericolosità dei fenomeni in parola, il Gruppo Bancario Cooperativo Iccrea dedica 
la massima attenzione alle azioni e agli strumenti di presidio, nella consapevolezza che la ricerca della 
redditività e dell’efficienza debba essere coniugata con il monitoraggio continuo e adeguato dell’inte-
grità della struttura aziendale.
In ragione di ciò, risulta prioritario il coinvolgimento degli organi aziendali per il corretto adempimento 
degli obblighi. In particolare, spetta al Consiglio di Amministrazione individuare politiche di governo 
del rischio di riciclaggio e finanziamento al terrorismo, adeguate all’entità e alla tipologia dei profili di 
rischio cui è concretamente esposta l’attività del Gruppo Iccrea. 
La complessità di impresa del Gruppo Bancario Cooperativo Iccrea, determinata da processi spesso 
differenziati per tipologia di prodotto e/o tipologia di clientela target, ha determinato un modello di 
controllo volto, preliminarmente, ad analisi ex-ante. Queste ultime sono svolte nella fase pre-emissio-
ne di nuovi prodotti o servizi, ovvero di modifica sostanziale di quelli in essere, che vede il preliminare 
coinvolgimento e parere obbligatorio della Funzione Antiriciclaggio di Capogruppo. Parallelamente, 
le analisi ex-post avvengono attraverso specifici strumenti informatici e cataloghi di controlli, che 
ciascuna Società e BCC affiliata è tenuta a rendicontare su base almeno semestrale. I controlli attuati 
attengono non solo alla mitigazione dei rischi sanzionatori previsti dalle normative vigenti, ma altresì 
alla mitigazione dei rischi reputazionali. In tal senso si insiste anche sulle controparti bancarie/finan-
ziarie istituzionali per rapporti/servizi non direttamente sottoposti agli obblighi di adeguata verifica.
Dal punto di vista organizzativo, in coerenza con il modello del Gruppo Iccrea (governo e responsabili-
tà delle Funzioni Aziendali di Controllo-FAC accentrati nella Capogruppo), per la Funzione Antiriciclag-
gio (Anti-Money Laundering-AML) di Capogruppo, si prevede quanto segue:
•  l’Unità Organizzativa (UO) “Metodologie e Reporting AML” è deputata ad assicurare metodologie 
di controllo e standard di reporting univoci ed omogenei per la gestione del rischio di riciclaggio 
e finanziamento al terrorismo all’interno della filiera di controllo prevista per il Gruppo Iccrea; 
•  la UO “AML BCC affiliate” garantisce il coordinamento ed il presidio operativo del modello di 
controllo Antiriciclaggio afferente al perimetro delle Banche affiliate. Da tale UO dipende il Pre-
sidio AML Periferico quale struttura Antiriciclaggio dislocata presso il Presidio periferico, cui è 
demandata l’esecuzione delle attività di supporto previste. Inoltre, al Responsabile AML di BCC è 
attribuita la responsabilità della Funzione Antiriciclaggio della singola Banca affiliata;
•  la UO AML perimetro diretto coincide con la Funzione Antiriciclaggio di Iccrea Banca ed è pertanto 
dedicata al presidio del rischio di riciclaggio e finanziamento del terrorismo della stessa. Inoltre, è 
responsabile del coordinamento funzionale e del presidio operativo del modello di controllo anti-
riciclaggio per le Società rientranti nel perimetro diretto, nelle quali è stata istituita una Funzione 
Antiriciclaggio locale, ovvero individuato un Presidio. 
PERSONE ECOSISTEMA RESPONSABILITÀ 65