7. Gestione del personale 
7.2 La remunerazione del personale
Il Gruppo Bancario Cooperativo Iccrea ha un sistema retributivo volto ad attrarre, motivare e valoriz-
zare le persone dotate delle qualità professionali richieste dalle continue sfide che il settore impone. 
Tale sistema è strutturato secondo principi di equità, trasparenza e correttezza.
Il Gruppo Iccrea definisce le politiche di remunerazione e di incentivazione nel rispetto della normativa e 
garantisce che i sistemi di remunerazione siano di supporto alla creazione di idonee condizioni, per la rea-
lizzazione professionale di tutti i dipendenti. La valorizzazione delle potenzialità dei singoli si sostanzia con 
processi efficaci, equi e trasparenti, finalizzati a favorire, riconoscere e premiare le competenze professionali 
nonché il loro sviluppo. Dette politiche sono valide per la Capogruppo, le Società partecipate e le BCC affiliate.
Le Politiche di remunerazione del Gruppo Bancario Cooperativo Iccrea sono coerenti con la prudente ge-
stione del rischio e con gli obiettivi di lungo periodo, disponendo un corretto bilanciamento tra le compo-
nenti fisse e quelle variabili a breve e medio-lungo termine della remunerazione. Esse determinano fra l’altro:
•  il limite massimo applicabile al rapporto tra componente di remunerazione fissa e componente di 
remunerazione variabile; 
•  che per la componente variabile le condizioni di accesso ai sistemi di incentivazione del perimetro 
diretto e delle Banche affiliate sono in coerenza con quelle definite dalla Capogruppo, funzionali 
anche all’applicazione dei meccanismi di correzione ex-post; 
•  i criteri per il compenso da accordare in caso di conclusione anticipata del rapporto di lavoro o di 
cessazione anticipata della carica, ivi compresi i limiti fissati a detto compenso in termini di annua-
lità della remunerazione fissa e l’ammontare massimo che ne deriva dalla loro applicazione. 
Con riferimento al perimetro diretto, le Politiche sono approvate dall’Assemblea ordinaria della Capo-
gruppo su proposta del Consiglio di Amministrazione. Tali Politiche sono adottate dalle altre società 
attraverso la formale delibera delle rispettive Assemblee per le Banche e le Società di Gestione del 
Risparmio (SGR), nonché degli eventuali diversi organi competenti per le altre società. 
Inoltre, le Politiche si applicano alle BCC affiliate che sono responsabili del rispetto della normativa 
ad esse direttamente riferibile, secondo il principio di proporzionalità e, della corretta attuazione degli 
indirizzi forniti dalla Capogruppo. Le BCC affiliate declinano gli indirizzi della Capogruppo in un proprio 
documento che viene sottoposto alla delibera e approvazione degli organi competenti. 
Nel corso del 2019, il Gruppo Iccrea ha introdotto: 
•  la previsione di una politica sul processo di identificazione del personale più rilevante a livello con-
solidato; 
•  la revisione delle condizioni di accesso (c.d. cancelli) alla remunerazione variabile a livello consoli-
dato e aziendale; 
•  la ridefinizione dei meccanismi di erogazione della remunerazione variabile del personale più rile-
vante, tra cui la soglia di materialità, l’importo considerato particolarmente elevato e le percentuali 
della quota in strumenti finanziari e della quota differita e il periodo di differimento; 
•  l’aggiornamento della disciplina sugli importi da accordare in caso di conclusione anticipata del 
rapporto di lavoro o di cessazione dalla carica. 
PERSONE ECOSISTEMA RESPONSABILITÀ 137