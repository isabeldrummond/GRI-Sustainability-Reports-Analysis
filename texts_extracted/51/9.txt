Lettera agli stakeholder
La prima Dichiarazione Consolidata Non Finanziaria (DCNF) del Gruppo Bancario Cooperativo Iccrea 
prende	vita	in	un	contesto	estremamente	articolato	e	sfidante.	Le	complessità	sono	legate,	oltre	che	
alla recente costituzione del Gruppo Iccrea – la quale richiede ancora impegno per la piena messa 
a regime dei meccanismi operativi interni – alla gestione degli effetti della pandemia da coronavirus 
(Covid-19) e all’impellenza di contribuire, quali banche di comunità, a un modello di sviluppo fondato 
su un nuovo paradigma economico sostenibile che non lasci nessuno indietro. 
Le attività oggetto di questa rendicontazione condensano il contributo del Gruppo Iccrea per uno svi-
luppo all’insegna dell’economia, del mercato ma anche dell’attenzione al sociale, da sempre al centro 
della mission delle BCC che ha uno dei suoi cardini nella sostenibilità, coerentemente con l’art. 2 dello 
Statuto tipo delle Banche di Credito Cooperativo, il quale sancisce che la BCC “si distingue per il pro-
prio orientamento sociale e per la scelta di costruire il bene comune” e che le banche promuovono “lo 
sviluppo della cooperazione e l’educazione al risparmio e alla previdenza nonché la coesione sociale 
e la crescita responsabile e sostenibile del territorio” nel quale operano. 
Il Gruppo Iccrea è vicino alle comunità per statuto, mission e valori. La fedeltà alla vocazione locale e 
di prossimità delle BCC, sancita nell’articolo 2 dello Statuto, è innanzitutto assicurata dalle norme che 
definiscono	il	ruolo	delle	BCC	nel	sistema	economico	nazionale,	impegnandole	ad	assumere	almeno	il	
50% delle esposizioni creditizie nei confronti di soci cooperatori, a destinare almeno il 95% delle espo-
sizioni creditizie al territorio di competenza e impedendo di distribuire i dividendi in misura rilevante.
Il Gruppo Iccrea riconosce nella mutualità e nella funzione di sostegno alle comunità di riferimento 
delle sue banche la propria ragione d’essere e attua costantemente i paradigmi dell’economia circo-
lare	e	dello	sviluppo	sostenibile:	le	risorse	finanziarie	raccolte	dalle	nostre	banche	sono	largamente	
impiegate nei medesimi luoghi di formazione e mirano a sostenere lo sviluppo economico e sociale 
di lungo periodo dei territori. Siamo completamente simbiotici coi territori in cui operiamo e ne con-
dividiamo	appieno	le	sorti.	Il	nostro	fine	istituzionale	è	il	sostegno	alle	comunità	d’insediamento	delle	
nostre banche e lo sviluppo e la prosperità economica, sociale e ambientale dei territori in cui sono 
presenti le nostre banche è condizione e, allo stesso tempo, garanzia della sostenibilità del nostro 
Gruppo.
Il fenomeno pandemico che sta interessando il pianeta ha sottolineato ancora di più la necessità di 
attori	socio-economici	che	operino	a	sostegno	delle	comunità	e	non	solo	per	fini	di	lucro.	La	rendicon-
tazione	fornisce	anche	evidenza	dello	straordinario	impegno	sociale	e	finanziario	profuso	dalle	nostre	
banche in questo drammatico periodo.  
Per	“trasformare	una	sfida	pressante	in	un’opportunità	unica”,	come	si	legge	nel	Green	Deal	europeo,	
il	Gruppo	Iccrea	ha	definito	un	Piano	di	Sostenibilità	che	mira	a	coniugare	l’impegno	ad	agire	per	fron-
teggiare l’emergenza climatica con la determinazione a contribuire allo sviluppo sociale e dei territori. 
Le azioni incluse dal Piano di Sostenibilità 2020-2023 del gruppo, approvato il 31 marzo 2020, caratte-
rizzeranno ancora di più nel prossimo futuro il ruolo delle BCC come banche ESG (Environmental, So-
cial, Governance) per il Territorio. Il Piano di Sostenibilità, parte integrante del Piano Strategico Iccrea, 
definisce	le	linee	d’azione	del	gruppo	per	realizzare	l’impegno	che	l’Unione	Europea	(UE)	ha	delineato	
nel Green Deal. Il programma europeo mira infatti “a proteggere, conservare e migliorare il capitale na-
turale dell’UE e a proteggere la salute e il benessere dei cittadini dai rischi di natura ambientale e dalle 
relative conseguenze. Allo stesso tempo, tale transizione deve essere giusta e inclusiva”.
Il Gruppo Bancario Cooperativo Iccrea pone tradizionalmente la dimensione sociale al centro degli in-
teressi operativi, tanto più ora che l’emergenza sanitaria e sociale indotta dalla pandemia da Covid-19 
esalta la rilevanza dell’operato delle BCC per il sostegno delle comunità di riferimento. 
PERSONE ECOSISTEMA RESPONSABILITÀ 9