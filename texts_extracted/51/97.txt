6. Clienti e prodotti
6.1 I prodotti a impatto sociale 
per area strategica
La protezione del cliente per il Gruppo Iccrea è un prerequisito per un business sostenibile, nonché un 
principio strategico per operare bene oggi a vantaggio del futuro. Tale principio si concretizza attraver-
so la gestione responsabile del risparmio, con l’offerta di prodotti e servizi orientati al perseguimento 
di impatti positivi dal punto di vista sociale e ambientale.
Nel presente capitolo, sono oggetto di disamina i prodotti a impatto sociale che le differenti aree 
strategiche del Gruppo Iccrea offrono sul mercato, rimandando la trattazione dettagliata di quelli a 
impatto ambientale nel capitolo a essi dedicato. 
AREA INSTITUTIONAL – ICCREA BANCA
Nell’anno di rendicontazione, Iccrea Banca ha aderito al terzo program-
ma della Banca Centrale Europea (BCE) denominato Targeted Lon-
ger-Term Refinancing Operations (T-LTRO III), attraverso la costituzione del TLTRO III-Group di cui 
Iccrea ha assunto il ruolo di lead institution (capofila), riconosciuto dalla BCE il 14 novembre 2019. 
Tale programma ha la finalità di erogare finanziamenti dalla BCE alle Banche, affinché queste ultime 
eroghino finanziamenti a sostegno dell’economia reale. Prestiti destinati, nello specifico, a società non 
finanziarie e famiglie.
Il T-LTRO III Group consente alle Banche affiliate e alle Società del perimetro diretto del Gruppo Iccrea 
di partecipare al programma. Quest’ultimo è articolato in sette operazioni di rifinanziamento a me-
dio-lungo termine su base trimestrale, ciascuna con una durata di tre anni, rimborsabili secondo le 
condizioni stabilite dalla stessa BCE.
In particolare, le controparti di tali operazioni potranno beneficiare della massima riduzione del tasso 
se le consistenze dei prestiti idonei in essere, al 31 marzo 2021, supereranno il loro livello di riferimen-
to (benchmark stock of eligible loans) del 2,5 per cento. Al di sotto di tale soglia, il tasso sarà ridotto in 
proporzione lineare alla percentuale di eccedenza effettivamente conseguita dalla controparte rispet-
to al proprio livello di riferimento. 
Nel corso del 2019, il T-LTRO III Group ha partecipato all’asta di dicembre per un importo pari a 78 milioni 
di euro, con l’adesione di ben 94 Banche di Credito Cooperativo e 2 Società del perimetro diretto, con 
Iccrea Banca quale lead institution, come meglio specificato nel capitolo dedicato ai temi ambientali.
Con particolare riferimento alla sottoscrizione di Fondi Comuni, nel corso dell’esercizio 2019, Iccrea 
Banca ha sottoscritto quote di Fondi/ETF1 che rientrano nella categoria più ampia ESG-Environmen-
tal, Social, Governance (Global Category ESG).
1  L’ETF (“Exchange Traded Fund”) è, come definito da Borsa Italiana, una particolare tipologia di Fondo d’Investimento/SICAV 
negoziato in Borsa come un’azione e con un unico obiettivo di investimento quale quello di replicare l’indice al quale si riferisce 
(benchmark) attraverso una gestione totalmente passiva.
PERSONE ECOSISTEMA RESPONSABILITÀ 97