5. Sostegno al territorio e alle comunità
5.5 La gestione 
della catena di fornitura
Il Gruppo Bancario Cooperativo Iccrea ha definito una specifica normativa interna volta a regolare il proces-
so di gestione dei fornitori e degli acquisti di beni e servizi strumentali alle società del gruppo in coerenza 
con le principali normative di riferimento (D. Lgs. n. 231/2001, privacy, antiriciclaggio, “soggetti rilevanti”). 
Il processo di valutazione e selezione dei fornitori del Gruppo Iccrea si basa su un’attenta analisi di ordine 
tecnico ed economico di differenti parametri, quali l’analisi del prodotto, dell’offerta, della convenienza eco-
nomica, dell’idoneità tecnica e professionale, della competenza ed affidabilità e della qualità dei servizi. Il 
processo di selezione prevede in alcuni casi di valutare anche il possesso di eventuali certificazioni (ad es. 
ISO 14000 e ISO 18000) e ai fornitori viene chiesto di rispettare il Codice Etico del Gruppo Iccrea. In specifici 
casi previsti dalla normativa interna di riferimento, il Gruppo Bancario Cooperativo Iccrea effettua una veri-
fica del possesso da parte del fornitore dei requisiti di onorabilità e di rispettabilità degli esponenti societari. 
Nel Codice Etico e di Comportamento il Gruppo Iccrea sottolinea, tra l’altro, l’importanza di improntare i 
rapporti con i fornitori nel rispetto della legge e della normativa interna vigente. A tal fine Iccrea Banca porta 
a conoscenza di tutti i fornitori il contenuto del Codice e ne richiede il rispetto dei principi in esso espressi. 
Eventuali violazioni dei principi generali del Codice da parte dei fornitori, comportano la facoltà per la Ban-
ca stessa di avvalersi delle clausole risolutive inserite nei singoli contratti di fornitura. In termini generali il 
Gruppo Iccrea si avvale di fornitori per l’approvvigionamento di servizi, prodotti e strumenti necessari per 
lo svolgimento e l’efficientamento delle attività bancarie, della gestione degli immobili, delle attività e dei 
servizi ICT, della logistica, del marketing e del personale. Al di là degli obblighi normativi il Gruppo Iccrea si 
è anche posto degli obiettivi per una migliore gestione della catena di fornitura. Nel Piano di Sostenibilità 
2020-2023, la cui pianificazione è iniziata a partire dalla seconda metà del 2019, si avvierà un processo di 
scoring ESG sui fornitori della Capogruppo che rientrano in specifici requisiti dimensionali, strategici e di 
criticità, entro il 2023. Per la sensibilizzazione delle BCC ai criteri di selezione ESG, ci si porrà la finalità di 
sviluppare delle Linee Guida volte alla creazione di un sistema di qualificazione ESG dei fornitori. Tali linee 
guida potranno essere adottate anche dalle BCC su base volontaria.
Nel corso del 2019, il Gruppo Iccrea ha coinvolto un numero totale di fornitori pari a 119.102 di cui 
118.970 italiani, pari quindi al 99,89%. La quota di acquisto è stata pari a 3,3 miliardi di euro, di questi 
il 99,50% è andata a fornitori italiani. Quindi solo lo 0,50% è la quota destinata a fornitori esteri. Nel 
corso dell’anno di rendicontazione il numero di nuovi fornitori è stato pari a 9.453, di questi il 3,29% è 
stato valutato secondo criteri sociali. 
Considerando la peculiarità del Gruppo Bancario Cooperativo Iccrea, anche le pratiche di acquisto 
adottate dalle BCC dipendono dai principi di competenza e localismo. Pertanto, per coerenza nel pro-
cesso di aggregazione dei dati a livello di Gruppo Iccrea, i fornitori censiti dalle BCC sono stati total-
mente sommati a quelli italiani della Capogruppo e delle Società ricomprese nel perimetro di questo 
specifico indicatore. I fornitori esteri sono stati considerati a parte. Sui dati forniti relativamente alla 
proporzione di spesa verso fornitori locali sono state escluse, a causa del processo di organizzazione 
del Gruppo Iccrea ancora in corso, le seguenti Società del perimetro diretto e indiretto: Banca Sviluppo 
SPA, BCC Factoring SPA, BCC Credito al Consumo SPA, Banca del Mediocredito FVG SPA, BCC Lease 
SPA, Coopersystem Soc. Coop., Sigest SRL, Sinergia SCARL.
PERSONE ECOSISTEMA RESPONSABILITÀ 89