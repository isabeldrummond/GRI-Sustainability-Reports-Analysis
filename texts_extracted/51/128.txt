6. Clienti e prodotti
6.7 La tutela della privacy, la protezione dei dati e la cybersecurity
Coerentemente con l’evoluzione digitale del mondo bancario e con l’emergere di nuovi rischi per la 
privacy e per i dati dei clienti, le Unità Organizzative che hanno la responsabilità delle attività operati-
ve in materia di sicurezza informatica assicurano il presidio delle connesse minacce per garantire la 
protezione delle risorse informatiche e delle informazioni gestite, tramite l’attuazione e la verifica di 
processi, presidi e misure di sicurezza informatica, in linea con le Policy del Gruppo in materia.
Inoltre, tenuto conto che i trend economici, demografici e geopolitici globali, uniti al rapido avanza-
mento tecnologico, stanno trasformando i tradizionali rischi, emerge con decisione la necessità di 
garantire ancora maggiormente la copertura e la mitigazione del cyber risk, sempre più rilevante in 
termini di impatto sulla reputazione aziendale. Il Gruppo Iccrea ha quindi avviato, dal 2017, un percor-
so volto a rafforzare gli strumenti a presidio di tale rischio. In particolare, questo processo è basato 
sui risultati di un’analisi approfondita del business delle differenti Società del gruppo, del mercato di 
riferimento e dell’intera infrastruttura tecnologica. Il processo ha anche l’obiettivo di porre in essere 
un sistema di copertura assicurativa; tale sistema è utile a ridurre l’esposizione del gruppo ai danni 
derivanti da eventi quali, ad esempio, il furto di dati sensibili e l’interruzione delle attività a seguito del 
blocco dei sistemi informatici. Il percorso intrapreso dal gruppo è stato esteso nel 2019 alle Società 
del perimetro diretto.
Nell’ambito del percorso di evoluzione della complessiva Risk Governance del Gruppo Bancario Coo-
perativo Iccrea, è stata prevista l’estensione alle Banche affiliate del framework di IT Risk Management, 
già adottato dall’ex Gruppo Bancario Iccrea, identificando i necessari e opportuni passaggi evolutivi. 
Con riferimento a tale framework, assume rilevanza principale il modulo di IT Risk Self Assessment 
(IR-SA), il cui modello operativo è stato definito avendo a riferimento le tipiche fasi di un processo di 
gestione dei rischi: identificazione, valutazione e misurazione, attenuazione, monitoraggio, gestione e 
mitigazione dei rischi.
128 PERSONE ECOSISTEMA RESPONSABILITÀ