2. Identità del Gruppo Bancario Cooperativo Iccrea
2.4 La missione e i valori 
del Gruppo Iccrea
Il Gruppo Bancario Cooperativo Iccrea (Gruppo Iccrea) persegue una strategia finalizzata alla stabilità 
e allo sviluppo delle Banche di Credito Cooperativo (BCC) affiliate, nel rispetto della loro identità terri-
toriale, storica, culturale, sociale ed economica. 
Il Gruppo Iccrea ha l’obiettivo di supportare le BCC nell’approccio al mercato e di accompagnarle nella 
predisposizione dei necessari presidi tecnici e organizzativi, al fine di migliorarne il posizionamento sul 
mercato e accrescerne la capacità competitiva. Inoltre, grazie al proprio operato, il Gruppo Bancario 
Cooperativo Iccrea si impegna nel promuovere lo sviluppo delle attività a mutualità prevalente tipiche 
delle Banche di Credito Cooperativo.
Le principali peculiarità normative che contraddistinguono le BCC, in quanto banche di comunità, 
sono:
•	 il	50,1% delle esposizioni è verso soci cooperatori (o è garantito da soci cooperatori) o destinato 
ad attività prive di rischio;
•	 minimo	il	95% delle esposizioni creditizie deve essere erogato nel territorio di competenza;
•	 il divieto di distribuire i dividendi in misura superiore all’interesse massimo dei buoni postali 
fruttiferi, aumentato di due punti e mezzo rispetto al capitale effettivamente versato (art. 2514 
c.c.);
•	 l’utile netto risultante dal bilancio viene destinato come di seguito:
1.  una quota non inferiore al 70% alla formazione o all’incremento della riserva legale;
2.  una quota ai fondi mutualistici per la promozione e lo sviluppo della cooperazione, nella mi-
sura e con le modalità previste dalla legge;
3.  gli utili eventualmente residui potranno essere:
• destinati all’aumento del valore nominale delle azioni, secondo le previsioni di legge;
   
• assegnati ad altre riserve o fondi;
   
• distribuiti ai soci, nel limite massimo dei dividendi anzidetto;
   
• la quota di utili eventualmente ancora residua è destinata a fini di beneficenza o mutualità;
   
• attribuiti ai soci cooperatori a titolo di ristorno, in base alle disposizioni contenute nell’art. 50 
   
dello Statuto delle BCC.
Tali peculiarità sono salvaguardate dal Gruppo Bancario Cooperativo Iccrea, attraverso le attività di di-
rezione, coordinamento e controllo della Capogruppo Iccrea Banca, assicurando stabilità e sostenen-
do lo scambio mutualistico con i soci e le attività nelle zone di competenza. Dal canto loro, le BCC, allo 
scopo di garantire il disegno imprenditoriale condiviso con la sottoscrizione del Contratto di Coesione, 
20 PERSONE ECOSISTEMA RESPONSABILITÀ