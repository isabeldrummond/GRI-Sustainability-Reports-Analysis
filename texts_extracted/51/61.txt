4. Prevenzione e contrasto della corruzione
Il Gruppo Iccrea garantisce una gestione delle relazioni con i propri stakeholder ispirata alla massima 
correttezza, trasparenza e al rispetto delle regole interne e delle leggi in vigore, senza alcun conflitto 
tra interessi aziendali e personali.
Al fine di prevenire possibili illeciti o comportamenti irresponsabili, in ottemperanza alle richieste nor-
mative del Decreto Legislativo n. 231/2001, le società del perimetro diretto predispongono il Modello 
di Organizzazione, Gestione e Controllo (Modello) sulla base degli indirizzi forniti dalla Capogruppo. In 
particolare, il Modello adottato dalla Capogruppo si compone dei seguenti elementi:
•  Codice Etico e di Comportamento: documento che dichiara i principi valoriali condivisi ed esprime 
gli impegni e le responsabilità etiche e comportamentali che le società del gruppo assumono e 
attuano nell’esercizio della propria attività istituzionale e a cui si uniformano il proprio personale, 
apicale e sottoposto, i collaboratori e chiunque agisca in nome e per conto delle società del Gruppo 
Iccrea;
•  Mappatura dei rischi-reato: documento di sintesi delle evidenze risultanti dalle potenzialità com-
missive dei singoli reati di cui al catalogo 231/2001;
•  Protocolli Comportamentali di Parte Generale: un documento in cui si illustrano i contenuti del 
D. Lgs. n. 231/2001, si delinea il profilo dell’Organismo di Vigilanza e si definiscono le modalità di 
svolgimento delle attività di formazione e informazione;
•  Protocolli Comportamentali di Parte Speciale: un documento in cui si definiscono i presidi speciali 
preventivi e le regole di comportamento cui sono assoggettati coloro i quali operano nelle aree 
aziendali “sensibili”, in qualità di gestori dei processi ritenuti potenzialmente criminogeni e che, 
quindi, sono autori potenziali dei reati censiti a rischio di verificazione;
•  Sistema Disciplinare Interno: un documento che definisce lo specifico regime sanzionatorio per 
qualsiasi condotta (attiva od omissiva) configurante un’infrazione ad una prescrizione del Modello 
231/011. Tali sanzioni sono irrogabili agli autori delle violazioni del Modello, secondo principi e pro-
cedure conformi allo Statuto dei Lavoratori, al Contratto Collettivo Nazionale del Lavoro (CCNL), 
per i quadri direttivi e per il personale delle aree professionali delle Banche di Credito Cooperativo 
(BCC).
Il compito di vigilanza continuativa su adeguatezza, efficacia, aggiornamento e rispetto del Modello 
adottato è affidato all’Organismo di Vigilanza. L’Organismo è appositamente nominato dal Consiglio 
di Amministrazione e rispetta i principi di autonomia e indipendenza previsti dal D. Lgs. n. 231/2001. 
Il Gruppo Iccrea ha conferito il ruolo e le funzioni dell’Organismo di Vigilanza al Collegio Sindacale.
Il Gruppo Bancario ha avviato un progetto su base pluriennale, al fine di aggiornare e, ove necessario, 
porre in essere all’interno di tutte le società del perimetro diretto un Modello 231/01 omogeneo, po-
nendo particolare attenzione alla specificità del business e delle attività svolte da ciascuna società. 
1 Anche qualora l’azione non si compia, ovvero l’evento non si realizzi. 
PERSONE ECOSISTEMA RESPONSABILITÀ 61