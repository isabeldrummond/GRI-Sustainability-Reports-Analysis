7. Gestione del personale
7.5 La salute 
e la sicurezza sul lavoro 
Il Gruppo Bancario Cooperativo Iccrea, consapevole dell’importanza di garantire le migliori condi-
zioni di salute e sicurezza negli ambienti di lavoro, è costantemente impegnato nel promuovere e 
diffondere tra i propri dipendenti comportamenti responsabili e nel preservare la salute, la sicurezza 
e l’incolumità di tutto il personale, nonché dei terzi che frequentano i locali dell’istituto.
Tutti i dipendenti hanno l’obbligo di collaborare, per quanto di loro competenza, al mantenimento di 
un ambiente di lavoro sano, sicuro ed efficiente, osservando le norme interne in tema di sicurezza 
sui luoghi di lavoro, come previsto dal D. Lgs. n. 81/2008. Il Gruppo Iccrea coinvolge attivamente i 
rappresentanti dei lavoratori sulle tematiche di salute e sicurezza previste dal D. Lgs. n. 81/2008. In 
virtù di questi accordi, non è stato necessario definirne altri con le organizzazioni sindacali in tema 
di salute e sicurezza sul lavoro In particolare, i soggetti interessati non devono porre in essere con-
dotte che possano produrre rischi di incolumità per i colleghi di lavoro, per i terzi o rischi di danno 
alle cose o agli impianti. Sono tenuti ad utilizzare i beni aziendali, i locali, gli arredi, le infrastrutture e 
gli strumenti di lavoro con diligenza e cura. Viene altresì curata la formazione obbligatoria per tutte 
le categorie di lavoratori.
Il Gruppo Bancario Cooperativo Iccrea ha definito un Sistema di Gestione per la Salute e Sicurezza 
sul Lavoro secondo le linee guida UNI INAIL, con attestazione di conformità di un ente terzo. Al 
fine di uniformare e indirizzare le attività inerenti a Salute e Sicurezza sul Lavoro (SSL) di ciascuna 
società al Sistema di Gestione Salute e Sicurezza sul Lavoro del Gruppo Iccrea, è stato istituito il 
Comitato Infragruppo per la Salute e Sicurezza sul Lavoro.
152 PERSONE ECOSISTEMA RESPONSABILITÀ