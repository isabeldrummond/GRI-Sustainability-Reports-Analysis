8. Ambiente
8.1 Gli impatti ambientali diretti: consumi di uffici e filiali
BIT Energia si propone come il partner con cui le BCC e le aziende loro clienti possono 
intraprendere un percorso di ottimizzazione dei costi e dei consumi energetici, sfruttando 
le opportunità offerte dalla tecnologia e gli incentivi previsti dalle leggi. Lo scopo di BIT 
Energia è ottimizzare consumi, costi ed impatto ambientale, legati all’utilizzo dell’energia 
dei propri clienti, anche attraverso l’individuazione e l’attuazione, in sinergia con le Banche 
di Credito Cooperativo, dei più opportuni meccanismi di finanziamento.
CONSORZIO BCC ENERGIA
Il Gruppo Bancario Cooperativo Iccrea si approvvigiona di energia elettrica e gas naturale tra-
mite il Consorzio BCC Energia, che attraverso un approccio di gestione portafoglio opera sui 
mercati energetici tramite contratti strutturati. Il Consorzio gestisce anche servizi a valore ag-
giunto nel settore dell’energia.
BCC Energia conta tra i suoi consorziati, oltre alle Società del gruppo, 90 Banche di Credito 
Cooperativo (BCC) aderenti al Gruppo Iccrea. Gestisce ogni anno un portafoglio di approvvi-
gionamento energetico di oltre 145 GWh elettrici ed oltre 3,5 milioni di metri cubi gas. Il rispar-
mio economico è unito ad una scelta concreta per l’ambiente, grazie all’acquisto esclusivo di 
energia elettrica verde certificata da fonte rinnovabile con Garanzia d’Origine (GO).
Riunire le BCC di tutto il sistema del Credito Cooperativo e le Società del Gruppo in un’u-
nica grande forza di acquisto sul libero mercato, permette di ottenere una leva negoziale 
importante, ma soprattutto la possibilità di essere protagonisti sui mercati, con forme 
contrattuali evolute che modificano l’approccio verso una gestione attiva del portafoglio 
di approvvigionamento. 
Oltre a questa attività fondamentale, il Consorzio consente di cogliere il potenziale di effi-
cientamento energetico, con un apporto specialistico volto a declinare le soluzioni tecnolo-
giche, le opportunità normative, gli incentivi ed in generale l’approccio alla gestione dell’e-
nergia, riducendo così l’impatto sull’ambiente e la spesa energetica.
BCC SOLUTIONS - CERTIFICAZIONE LEED
Nell’ambito delle politiche di gestione ambientale, che hanno l’obiettivo di raggiungere 
risultati sempre più virtuosi nel tempo, il Gruppo Iccrea ha scelto di avviare un processo 
di certificazione LEED  O+M v4.1 versione Beta per la sede di via Lucrezia Romana. LEED 
(Leadership in Energy and Environmental Design) O+M è una certificazione di sostenibili-
tà ambientale internazionale e volontaria focalizzata sulla gestione e manutenzione degli 
edifici esistenti che, attraverso la misurazione delle prestazioni oggettive dell’edificio, in 
termini di consumi di risorse energetiche ed idriche, di acquisti verdi, di impatto am-
bientale dei trasporti, qualità dell’ambiente interno (percepita e misurata), il successivo 
confronto con un edificio di benchmark analogo per dimensioni, destinazione d’uso e 
livelli occupazionali, attribuisce all’edificio un rating di certificazione (CERTIFIED, SILVER, 
GOLD e PLATINUM). Il Green Business Certification Inc (GBCI) è l’ente di certificazione 
che rilascia la certificazione, sulla base di un monitoraggio di 12 mesi di attività dell’e-
dificio. La certificazione iniziale è valida per 3 anni. Per mantenerla attiva, è necessario 
continuare a tracciare e fornire dati sulle prestazioni dell’edificio, seguendo la stessa pro-
cedura del primo anno e poi per i successivi tre.
L’obiettivo è quello monitorare la sede di via Lucrezia Romana nell’arco del 2019 per ot-
tenere la certificazione nei primi mesi del 2020.
La certificazione LEED O+M v4.1 Beta prevede il caricamento dei dati di consumo all’interno 
della piattaforma online (www.arkscoru.com) che, in funzione delle diverse categorie di im-
patti, attribuisce uno score di performance per ciascun credito. Nell’area tematica energia 
e atmosfera, gli impatti relativi ai consumi energetici sono calcolati in funzione del livello di 
emissioni di gas clima alteranti complessive ed in funzione del confronto con il comporta-
mento di edifici simili per destinazione d’uso, livello occupazionale e dimensione.    
PERSONE ECOSISTEMA RESPONSABILITÀ 163