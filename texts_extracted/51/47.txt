3. Governance del Gruppo Bancario Cooperativo Iccrea
3.4 Il processo di gestione dei rischi e il Sistema dei Controlli Interni
attività stesse od alla loro manutenzione evolutiva/correttiva che poggi solidamente sui risultati 
dell’attività di monitoraggio e reporting di cui alla fase precedente.
Sul PGR opera il Sistema dei Controlli Interni (SCI) che deve, in generale, assicurare la completezza, 
l’adeguatezza, la funzionalità (in termini di efficacia ed efficienza), l’affidabilità del PGR stesso e della 
sua coerenza con il Risk Appetite Framework (RAF). L’articolazione del SCI è stata disegnata in coe-
renza con l’assetto organizzativo del gruppo e tiene conto della specifica operatività e dei connessi 
profili di rischio di ciascuna delle società che lo compongono.
Il RAF ha l’obiettivo di esplicitare la visione di medio/lungo periodo del profilo di rischio desiderato, 
per il gruppo nel suo complesso e per ciascuna Società del gruppo, definendo l’area di rischio entro la 
quale le funzioni di gestione devono operare nel perseguimento delle strategie aziendali. 
Il RAF definisce – in coerenza con il massimo rischio assumibile (Risk Capacity), il modello di bu-
siness e la strategia di gruppo, il Piano operativo e il sistema incentivante aziendale – gli obiettivi 
di rischio o propensione al rischio (Risk Appetite) e le soglie di tolleranza (Risk Tolerance) tenendo 
conto anche dei possibili scenari avversi. A partire dal RAF sono definiti coerenti limiti operativi 
all’interno delle complessive Politiche di governo dei rischi. Queste ultime costituiscono a loro volta 
la declinazione normativa interna delle “regole” di assunzione e gestione dei rischi e sono parte 
integrante del PGR. 
All’interno di tale quadro di riferimento, gli obiettivi di rischio sottesi allo sviluppo e alla gestione della 
strategia aziendale sono formalizzati all’interno del Risk Appetite Statement (di seguito “RAS”). Nella 
predisposizione del RAS del gruppo, la Capogruppo tiene conto dell’operatività complessiva e dei rischi 
cui sono esposti il gruppo nel suo complesso e le società del perimetro di direzione e coordinamento.
In termini di governo e responsabilità del complessivo impianto del Sistema dei Controlli Interni, il 
modello adottato nel GBCI incardina nelle responsabilità della Capogruppo la definizione delle stra-
tegie, dei processi e delle metodologie di controllo, degli strumenti, dei meccanismi e degli standard 
di programmazione e rendicontazione delle attività, nonché dell’esecuzione dei controlli di secondo e 
terzo livello. 
Il coordinamento all’interno del gruppo è assicurato non solo dal ruolo proattivo della Capogruppo ma 
anche dall’esistenza e dalla continua attinenza delle modalità di governo delle Banche affiliate e delle 
Società del gruppo al modello organizzativo posto alla base della costituzione del GBCI. 
In tale ambito, l’accentramento delle Funzioni Aziendali di Controllo è stato declinato operativa-
mente nelle diverse entità del gruppo attraverso un modello di funzionamento che prevede, alter-
nativamente: 
•	 l’indirizzo ed il coordinamento di Funzioni Aziendali di Controllo costituite localmente, delle quali la 
Capogruppo assume la responsabilità funzionale; 
•	 l’esternalizzazione alla Capogruppo delle Funzioni Aziendali di Controllo, disciplinata per il tramite 
di appositi accordi di esternalizzazione.
Il gruppo ha definito un modello di governo delle Funzioni Aziendali di Controllo accentrato, sulla base 
del quale la Capogruppo disciplina i criteri di funzionamento e le principali attribuzioni delle Funzio-
ni Aziendali di Controllo, definendo altresì le interrelazioni tra le stesse e con gli organi aziendali. In 
coerenza col modello adottato, la Capogruppo ha la responsabilità di dotare il gruppo di un sistema 
PERSONE ECOSISTEMA RESPONSABILITÀ 47