7. Gestione del personale
7.6 I rapporti 
con le organizzazioni sindacali
Nel Gruppo Iccrea, i rapporti con le organizzazioni sindacali sono ispirati a principi di correttezza, al 
rispetto dei ruoli e all’osservanza delle regole, con l’obiettivo di realizzare sempre nuove convergenze 
per la crescita, la competitività e l’occupazione sostenibile.
Con riferimento alle relazioni industriali, anche il 2019 ha consolidato il costruttivo confronto con il 
sindacato nella ricerca di soluzioni condivise a beneficio del personale, sia sotto il profilo occupazio-
nale che professionale ed economico-normativo, accompagnando costantemente e costruttivamen-
te i momenti di riorganizzazione delle strutture operative e societarie del Gruppo Iccrea. A fronte delle 
rilevanti modifiche organizzative che hanno interessato la Capogruppo, durante il primo semestre si 
è svolta un’intensa attività nei tavoli di confronto, in particolare per la gestione di circa 400 procedure 
di conciliazione ex art. 1406 c.c., nonché per il passaggio in Iccrea Banca delle Funzioni Aziendali di 
Controllo (FAC) provenienti dalle BCC e dalle Federazioni locali.
Nel corso del mese di gennaio si è concluso il negoziato per il rinnovo del contratto collettivo di lavoro 
delle BCC. Il nuovo contratto prevede: forme di maggiore flessibilità sotto il profilo organizzativo; ade-
guamenti economici per il personale delle BCC, Casse Rurali, Casse Raiffeisen e per tutti gli enti e le 
società del Credito Cooperativo; particolare attenzione agli investimenti in materia di formazione e po-
tenziamento delle competenze; misure di conciliazione dei tempi di vita e di lavoro, nonché disposizio-
ni che, in linea generale, rafforzano la funzione di servizio alle comunità, tipico delle BCC. Nell’accordo 
di rinnovo, inoltre, trovano spazio anche norme 
di tutela della genitorialità e disposizioni di 
carattere sociale, con l’introduzione di un 
permesso con finalità solidali, destina-
to ad attività di volontariato sociale, 
civile ed ambientale con la pos-
sibilità di istituire “Banche del 
tempo solidale”. 
PERSONE ECOSISTEMA RESPONSABILITÀ 155