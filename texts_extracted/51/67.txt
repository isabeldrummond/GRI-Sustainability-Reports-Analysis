4. Prevenzione e contrasto della corruzione
4.2 La prevenzione dei reati di riciclaggio
FLUSSI INFORMATIVI DELL’AREA CAMLO
SU BASE SEMESTRALE Dalla Funzione AML agli Organi Direttivi della Capogruppo (Consiglio di Ammi-
nistrazione, Comitato Esecutivo, Comitato Rischi), in ragione delle analisi alla 
stessa pervenute dalle Società e dalle BCC affiliate, provvedendo al contempo 
al monitoraggio nel continuo delle attività di rimedio richieste dall’Area CAMLO 
alle BCC/Società in presenza di rischi rilevati dalle verifiche.
SU BASE ANNUALE La rendicontazione avviene, come richiesto dalla Banca d’Italia, da parte di cia-
scuna BCC/Società del perimetro diretto, mediante l’esercizio di autovalutazio-
ne dei rischi di riciclaggio e finanziamento del terrorismo4.
Inoltre, annualmente, quale ulteriore misura di mitigazione dei rischi in esame, la Funzione AML in col-
laborazione con le Risorse Umane di Capogruppo, pianifica corsi sui temi dell’antiriciclaggio a favore 
del personale dipendente. La Funzione AML partecipa sia direttamente alle sessioni formative, sia 
attraverso la scelta di docenti esterni. L‘offerta formativa si completa con l’organizzazione di giornate 
dedicate a tematiche specifiche, ad esempio, corsi sugli adempimenti antiriciclaggio rivolti all’opera-
tività con l’estero.
Infine, per quanto riguarda i reati di riciclaggio e di finanziamento al terrorismo, le segnalazioni av-
vengono secondo le modalità previste dalla politica di Gruppo Iccrea, in materia di sistemi interni di 
segnalazione.
Nel corso del 2019, la Funzione Audit di Capogruppo ha avviato n. 148 audit (uno per ciascuna BCC 
affiliata/Società del perimetro diretto) specificatamente rivolti alla valutazione dei presidi antiriciclag-
gio, posti in essere dall’Area CAMLO e dalle relative strutture periferiche.
Le attività di monitoraggio, svolte nel corso dell’anno dalle Società del Gruppo Iccrea sottoposte agli 
obblighi in materia, hanno previsto un’analisi dei processi collegati a potenziali reati di riciclaggio e 
di finanziamento del terrorismo. In questo ambito il Gruppo Iccrea ha analizzato 21 processi, circa il 
17% sul totale, per complessive 148 società, come dalle stesse riferito alla Funzione Antiriciclaggio di 
Capogruppo (livello di copertura del 95% considerando l’intero Gruppo Bancario Cooperativo Iccrea).
4  Attraverso un sistema di parametri volti ad individuare rischi inerenti e vulnerabilità dei presidi attuati, ogni entità del Gruppo 
Iccrea esprime un proprio “valore di rischio”, singolarmente rappresentato al proprio Consiglio di Amministrazione nel mese 
di febbraio, che viene poi consolidato a livello di gruppo dall’Area CAMLO per essere dalla stessa rappresentato in un’unica 
Relazione Annuale alla Banca d’Italia. I parametri per l’autovalutazione sono fissati direttamente dall’Area, la quale può altresì 
applicare un proprio metro di giudizio, anche peggiorativo, rispetto al risultato rappresentatole, in presenza di fattori, interni ed 
esterni, che giustificano detta modifica.
PERSONE ECOSISTEMA RESPONSABILITÀ 67