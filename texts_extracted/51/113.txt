6. Clienti e prodotti
6.1 I prodotti a impatto sociale per area strategica
PROGRAMMA RESTO AL SUD
Sempre per quanto riguarda le iniziative ad impatto sociale, non va dimenticato il programma Resto al 
Sud di Invitalia. Si tratta di uno strumento agevolativo a favore di nuovi imprenditori di età compresa 
tra i 18 e i 46 anni, attivi nelle regioni del Mezzogiorno e nei 116 Comuni compresi nel cratere sismico 
del Centro Italia. Resto al Sud copre fino al 100% delle spese ammissibili, con un limite di 50.000 euro 
per ogni richiedente, arrivando a un massimo di 200.000 euro nel caso di società composte da quat-
tro soci. L’agevolazione prevede un 35% coperto da contributo a fondo perduto e un 65% coperto da 
finanziamento bancario garantito dal Fondo di Garanzia per le PMI, con interessi a carico di Invitalia.
A fine 2019 risultano aver aderito formalmente 49 BCC sulle 59 BCC operative nelle 8 regioni del Sud 
d’Italia. Ciò corrisponde all’83% delle BCC del gruppo. Più nel dettaglio:
30 BCC – sulle 49 totali – hanno concluso almeno un’operazione dall’inizio dell’operatività dello stru-
mento a tutto il 2019 (pari al 50,2%), per complessive 235 operazioni. Le Banche di Credito Coopera-
tivo più operative sono state:
•  BCC Mediocrati (43 operazioni);
•  BCC Campania Centro (25);
•  BCC Crotonese (17);
•  BCC Capaccio Paestum e Serino (17);
•  BCC Don Rizzo (16).
FONDO ROTATIVO PER L’ECONOMIA SOCIALE
L’attenzione all’impatto sociale da parte delle BCC affiliate si evidenzia anche nell’adesione al Fondo 
di sostegno per l’economia sociale del Ministero dello Sviluppo Economico (MISE). Degli 8 istituti 
aderenti alla Convenzione sottoscritta dal MISE, dall’Associazione Bancaria Italiana (ABI) e da Cassa 
Depositi e Prestiti (CDP), avviata il 28 luglio 2017, 3 di questi sono BCC affi-
liate al Gruppo Bancario Cooperativo Iccrea. La convenzione si sostanzia 
in una serie di agevolazioni volte alla nascita e alla crescita di imprese, 
che perseguono finalità di utilità sociale e di interesse generale. Il 
Programma è operativo su tutto il territorio nazionale. A titolo di 
esempio, si rammenta che il Credito Cooperativo Romagnolo, 
nel corso del 2019, ha erogato un finanziamento, in pool 
con CDP, per oltre 7 milioni di euro a favore della coope-
rativa sociale Il Cigno, finanziamento destinato alla 
realizzazione di un centro assistenza. 
PERSONE ECOSISTEMA RESPONSABILITÀ 113