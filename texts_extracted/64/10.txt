Profilo del  Diritti  Organi di 
Corruzione Persone Ambiente Sociale
Gruppo Umani Governo
 
Anche grazie a tali valori, nel corso degli anni, il Gruppo Pininfarina ha saputo conquistare un’immagine 
pubblica di solida reputazione, che intende salvaguardare e promuovere in continuità con le iniziative avviate da 
anni, tra cui l’adozione di un Codice Etico e di norme etiche e di condotta aziendale già emanate e diffuse dalla 
Società sin dal 1993. 
 
1.2 Struttura di Governance aziendale4 
Il Gruppo Pininfarina, pur facendo parte del Gruppo Tech Mahindra, non è soggetto ad attività di direzione e 
coordinamento da parte di quest’ultimo, ai sensi degli art. 2497 e seguenti del Codice Civile. 
La Capogruppo, Pininfarina S.p.A., adotta un modello di Governance aziendale tradizionale, conforme a 
quanto stabilito nel Codice Civile. Al Consiglio di Amministrazione è affidata la gestione degli affari della Società. 
Esso è investito di tutti i poteri di ordinaria e straordinaria amministrazione, essendo di sua competenza tutto ciò 
che  per  legge  e  per  Statuto  sociale  non  è  espressamente  riservato  all’Assemblea.  Il  Consiglio  di 
Amministrazione si riunisce di norma almeno trimestralmente, su convocazione del Presidente o di chi è 
legittimato ai sensi di legge, tutte le volte da questi giudicato necessario nonché quando sia fatta domanda 
scritta da almeno quattro consiglieri o dagli organi delegati.  
Il Presidente del Consiglio di Amministrazione, per garantire che gli amministratori agiscano in modo informato 
e per assicurare una corretta e completa valutazione dei fatti portati all’esame del Consiglio, si adopera affinché 
la documentazione e le informazioni siano trasmesse ai consiglieri con ragionevole anticipo rispetto alla data 
della riunione. Ai lavori del Consiglio interviene su invito del Presidente chi è ritenuto necessario per fornire 
opportuni approfondimenti sugli argomenti posti all’ordine del giorno.  
Al Consiglio di Amministrazione sono riservati inoltre l’esame e l’approvazione dei Piani industriali e finanziari 
della  Società  e  del  Gruppo,  elaborati  dalle  strutture  interne  alla  Capogruppo  con  l’ausilio  delle  società 
partecipate.  
Il Consiglio di Amministrazione valuta l’adeguatezza dell’assetto organizzativo, amministrativo generale e 
contabile della Società e del Gruppo con particolare riferimento alle controllate Pininfarina Deutschland e 
Pininfarina Engineering – in quanto più importanti a livello di dimensioni e strategia – attraverso verifiche 
effettuate trimestralmente con il responsabile dell’Internal Audit, o con supporto di esterni e mantenendo un 
continuo scambio di informazioni con la Società di Revisione. 
In seno al Consiglio sono costituiti i seguenti comitati, interamente composti da amministratori indipendenti: 
Comitato Controllo e Rischi, Comitato Remunerazione e Nomine, Comitato Operazioni con Parti Correlate. Essi 
sono chiamati a pronunciarsi sulle tematiche di loro competenza e a riferire regolarmente al Consiglio. 
 
 
1.3 Sistemi di Gestione e Controllo 
Sistemi di Gestione Ambiente e Qualità 
Pininfarina S.p.A. ha implementato un Sistema di Gestione per la Qualità conforme ai requisiti della norma UNI 
EN ISO 9001:2015, per il quale ha ottenuto la certificazione relativa agli stabilimenti di Cambiano e Grugliasco 
(Galleria  del  Vento).  Pininfarina  ha  inoltre  realizzato  il  sistema  di  Gestione  Ambientale  e  ha  ottenuto  la 
Certificazione UNI EN ISO 14001:2015 relativa agli stabilimenti di Cambiano e alla Galleria del Vento. Si noti 
che le certificazioni non sono state aggiornate per lo stabilimento di San Giorgio Canavese in quanto tale 
stabilimento è stato dismesso. 
 
                                                           
4 GRI 102-18: Struttura di Governance aziendale. 
5 
 