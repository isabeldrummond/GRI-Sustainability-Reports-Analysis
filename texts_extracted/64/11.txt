Profilo del  Diritti  Organi di 
Corruzione Persone Ambiente Sociale
Gruppo Umani Governo
 
Modello di Organizzazione Gestione e Controllo ex D.Lgs. 231/01 
Pininfarina S.p.A. ha inoltre adottato e aggiornato nel tempo un Modello di Organizzazione, Gestione e 
Controllo, predisposto dalla Società sulla base dell’individuazione delle aree di possibile rischio nell’attività 
aziendale al cui interno si ritiene più alta la possibilità che siano commessi reati. Il Modello 231 di Pininfarina 
S.p.A., la cui ultima versione è stata approvata e diffusa alla fine del 2018, si propone come finalità quelle di: 
   
— predisporre un sistema di prevenzione e controllo finalizzato alla riduzione del rischio di commissione 
dei reati connessi all’attività aziendale; 
— rendere tutti coloro che operano in nome e per conto di Pininfarina, ed in particolare quelli impegnati 
nelle “aree di attività a rischio”, consapevoli di poter incorrere, in caso di violazione delle disposizioni in 
esso riportate, in un illecito passibile di sanzioni, sul piano penale ed amministrativo, non solo nei propri 
confronti ma anche nei confronti dell’azienda; 
— informare tutti coloro che operano con la Società che la violazione delle prescrizioni contenute nel 
Modello comporterà l’applicazione di apposite sanzioni ovvero la risoluzione del rapporto contrattuale; 
— confermare che Pininfarina non tollera comportamenti illeciti, di qualsiasi tipo e indipendentemente da 
qualsiasi finalità e che, in ogni caso, tali comportamenti (anche nel caso in cui la Società fosse 
apparentemente in condizione di trarne vantaggio) sono comunque contrari ai principi cui è ispirata 
l’attività imprenditoriale della Società. 
 
Processo di Gestione dei Rischi 
Nel corso del 2018 la funzione Internal Audit di Pininfarina ha svolto un intervento di natura consulenziale sul 
processo di gestione dei rischi all’interno del Gruppo. 
L’intervento, anche attraverso interviste con i process owner e responsabili di funzione ha permesso di 
effettuare un’attività di mappatura strutturata dei rischi cui il Gruppo è esposto, sia di natura esogena sia di 
natura endogena.  
Tale analisi è stata effettuata inoltre con l’obiettivo di valutare le possibili iniziative di rafforzamento dei sistemi 
di gestione dei rischi attualmente adottati dal Gruppo, suggerendo un progressivo sviluppo degli esistenti sistemi 
secondo la norma ISO:31000, prima di valutare la successiva implementazione di un processo strutturato di 
Enterprise Risk Management, secondo i principi previsti dal modello CoSO ERM 2017 emesso dal Committee of 
Sponsoring Organizations of the Tradeway Commission. 
   
6 
 