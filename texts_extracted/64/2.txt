 
Lettera agli Stakeholder 
 
Nel contesto odierno in cui le aziende sono chiamate a rendere conto delle ricadute del proprio business sulla 
Società, Pininfarina pubblica, in continuità con l’anno scorso, la presente Dichiarazione Non Finanziaria. Tale 
documento è visto non solo come un obbligo normativo cui attendere, ma come un’opportunità per valorizzare la 
cultura aziendale del Gruppo da sempre attenta alle tematiche di sostenibilità. 
Siamo infatti consapevoli che la crescita economia e lo sviluppo di un business solido non possano andare a 
scapito delle persone, dell’ambiente e delle comunità con cui il Gruppo si relazione. Crediamo piuttosto che il 
rispetto di tali valori sia la base su cui fondare una strategia di lungo periodo, consci che non vi è creazione 
duratura di valore senza una strategia di crescita sostenibile. 
Questo modo di intendere il business è parte integrante della storia del Gruppo: dal primo concept di auto 
elettrica negli anni ’70, agli studi sull’aerodinamica organicamente integrata al design per ridurre i consumi 
senza rinunciare all’estetica, fino alla presentazione al Salone di Ginevra di pochi giorni fa della Battista, la prima 
supercar elettrica marchiata Pininfarina. 
È quindi con questo spirito che Pininfarina è fiera di proseguire la pubblicazione della presente Dichiarazione 
Non Finanziaria, volta a fornire al mercato e agli stakeholder con cui operiamo un quadro quanto più possibile 
esaustivo dell’impegno che da sempre ci contraddistingue nell’ambito della Sostenibilità. 
 
 
Silvio Pietro Angori, Amministratore Delegato 
 
 
 
 
 
 
 
 
 
 
 
   
La Dichiarazione consolidata di carattere non finanziario di Pininfarina S.p.A. al 31/12/2018 è stata approvata dal 
Consiglio di Amministrazione in data 22 marzo 2019. 
 
 