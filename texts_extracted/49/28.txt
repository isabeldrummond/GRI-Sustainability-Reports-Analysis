 
 [GRI 102-8] Numero di dipendenti per tipologia di impiego (full-time e part-time), area geografica e genere. 
Italia  Guyana Francese 
Tipologia di impiego 
Uomo  Donna  Totale  Uomo  Donna  Totale 
Full-time  596  87  683  90  12  102 
Part-time  0  0  0  0  0  0 
Totale  596  87  683  90  12  102 
 
5.1 Il dialogo con le organizzazioni sindacali 
Promuovere un costante rapporto di informazione e concertazione con le organizzazioni sindacali sui temi di 
interesse comune rappresenta una priorità per il Gruppo che si impegna ad assicurare il benessere e la tutela 
dei diritti dei suoi lavoratori. 
Con l’obiettivo di garantire il rispetto scrupoloso della normativa, Avio stipula con i propri dipendenti 
contratti di impiego in linea con le norme nazionali e internazionali applicabili.  
Avio assicura e salvaguarda il diritto e la libertà di associazione e contrattazione collettiva, in conformità alla 
normativa vigente nei paesi in cui opera, e adotta un atteggiamento aperto verso le attività organizzative dei 
sindacati. A tal riguardo, si segnala che la totalità dei dipendenti del Gruppo sia in Italia che in Guyana 
Francese è coperta da accordi collettivi di contrattazione. [GRI 102-41] 
Il Gruppo, in materia di dialogo con le parti sociali, può essere potenzialmente esposto al rischio che nei 
luoghi di lavoro si verifichino conflittualità (ad esempio scioperi, petizioni) legate a situazioni di disaccordo 
su determinate scelte aziendali (ad esempio negoziazione di condizioni contrattuali non propriamente 
vantaggiose verso singoli lavoratori o specifiche categorie di questi) oppure a fattori esterni (ad esempio 
proteste nazionali e/o di settore contro azioni governative). Il verificarsi di tali condizioni e la presenza di 
scioperi o d’interruzioni del lavoro nelle strutture del Gruppo possono esporlo al rischio di peggioramento 
del  clima  lavorativo,  determinando  una  minore  produttività,  un  maggior  turnover  del  personale  e, 
potenzialmente, anche un peggioramento della reputazione aziendale.   
All’interno del Codice di Condotta, Avio declina i principi di trasparenza e correttezza di riferimento per la 
promozione dei propri rapporti con le organizzazioni sindacali. 
La gestione del dialogo con le parti sociali è demandata alla Direzione centrale HR ed ai rispettivi dipartimenti 
delle società operative che garantiscono una comunicazione aperta, attraverso incontri periodici con le 
organizzazioni sindacali, ed il rispetto delle regole e delle pari opportunità. 
Nel corso del 2017, la società estera Regulus ha siglato con le rappresentanze sindacali territoriali due accordi 
in tema di orari di lavoro e trattamenti economici. Inoltre, grazie ad un accordo di "uguaglianza professionale 
uomo-donna" firmato nel 2015, la società francese monitora specifici indicatori sociali ed economici, il cui 
andamento viene comunicato regolarmente ai rappresentanti del personale. 
Per quanto riguarda Avio S.p.A., nel corso del 2017 sono stati firmati i seguenti accordi di secondo livello: 
rinnovo del “Premio di Partecipazione”, “Premio presenza” e “Imparziale”. Inoltre è stato introdotto un 
Sistema di Welfare per quadri, impiegati ed operai.  
Nel  caso  di  cambiamenti  organizzativi  significativi è  importante  rilevare  come  le  Società  del  Gruppo 
gestiscono il periodo di preavviso fornito ai dipendenti. Ogni società del Gruppo fa riferimento per tale 
aspetto alla contrattazione collettiva nazionale o alla normativa vigente in loco. In riferimento all’Italia, il 
27 
 