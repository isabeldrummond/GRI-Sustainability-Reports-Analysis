 
NOTA METODOLOGICA 
La presente Dichiarazione Consolidata di Carattere Non Finanziario 2017 (DNF) è redatta ai sensi degli artt. 3 
e 4 del Decreto Legislativo 254/2016 (di seguito il “Decreto”) e offre una rappresentazione dell’andamento 
economico-finanziario e delle performance sociali e ambientali di Avio S.p.A. e delle società rientranti nel 
perimetro di consolidamento al 31 dicembre 2017. Avio S.p.A. in quanto Ente di Interesse pubblico (ai sensi 
dell’articolo 16, comma 1, del decreto legislativo 27 gennaio 2010, n.39) ricade nel campo di applicazione del 
suddetto Decreto e per tale motivo è obbligato alla rendicontazione della DNF. Tale dichiarazione come 
previsto dall’Art. 5 del Decreto, costituisce una relazione distinta contrassegnata con apposita dicitura al fine 
di ricondurla alla Dichiarazione prevista dalla normativa. 
La periodicità della rendicontazione delle informazioni non finanziarie è impostata secondo una frequenza 
annuale. 
Il presente documento è stato approvato dal CdA di Avio S.p.A. in data 15 marzo 2018. 
La DNF 2017 è disponibile (sia in italiano che in lingua inglese) sul sito internet del Gruppo (www.avio.com). 
Standard applicati  
La DNF è stata redatta in conformità alle linee guida GRI Sustainability Reporting Guidelines pubblicate dal 
Global Reporting Initiative (GRI) nel 2016, secondo l’opzione “in accordance-core”.  
I dati e le informazioni inclusi nella presente Dichiarazione derivano dai sistemi informativi aziendali del 
Gruppo e da un sistema di reporting non-finanziario appositamente implementato per soddisfare i requisiti 
del d.lgs. 254/2016 e del GRI Sustainability Reporting Standards. I dati sono stati elaborati mediante calcoli 
puntuali e, ove specificatamente indicato, mediante stime. In calce al documento è riportato il “GRI Content 
Index” con il dettaglio dei contenuti rendicontati in conformità al GRI. Nello stesso indice sono indicati 
eventuali rimandi ad altri documenti aziendali.  
Analisi di materialità 
Per la definizione dei singoli temi su cui fornire l’informativa non-finanziaria ai sensi del d.lgs.254/2016 è 
stata svolta un’analisi di materialità in accordo a quanto previsto dal GRI Sustainability Reporting Standards 
(si veda il Capitolo 2 “L’impegno verso gli stakeholder e i temi rilevanti” per il dettaglio e gli esiti dell’analisi 
svolta). Di seguito sono descritte sinteticamente le fasi principali del processo seguito per tale analisi: 
•  Identificazione interna dei possibili temi non-finanziari rilevanti per il settore aerospaziale, mediante 
l’analisi dei peer, dei report pubblicati da analisti e agenzie di rating ESG (Environmental, Social, 
Governance), di studi settoriali e dei media; 
•  Identificazione interna dei temi, attraverso il coinvolgimento delle principali direzioni aziendali che 
partecipano al processo di reporting non-finanziario; 
•  Identificazione esterna dei temi, attraverso l’analisi delle interazioni intercorse con i principali 
stakeholder  del  Gruppo  nel  corso  del  periodo  di  rendicontazione,  ad  es.  temi  richiesti  più 
frequentemente dai clienti in fase di qualifica e gara, temi richiesti più frequentemente da analisti e 
investitori socialmente responsabili;  
•  Valutazione e successiva validazione rispettivamente da parte del Comitato Controllo Rischi e 
Sostenibilità e dal Consiglio di Amministrazione del Gruppo Avio. 
 
 
 
3 
 