 
 
Il settore dei lanciatori nel quale opera il Gruppo è strutturato secondo una complessa catena produttiva che, 
in termini di crescente grado di responsabilità, costi e partecipazione ai consorzi di programmi spaziali, può 
essere sintetizzata come segue: 
•  fornitori di materie prime e/o semilavorati; 
•  sub-contractors; 
•  prime contractors; 
•  launch service providers. 
In ambito di organizzazione dei programmi spaziali, il launch service provider è la società incaricata di gestire 
e vendere i servizi di lancio, intrattenere in esclusiva i rapporti con i clienti finali per tutta la durata del 
programma ed è responsabile della politica dei prezzi, delle garanzie, delle indennità e delle attività 
successive alla vendita.  
Il prime contractor è responsabile dello sviluppo e della produzione dei lanciatori spaziali e rappresenta la 
design authority, vale a dire l’autorità di concezione del lanciatore. In considerazione di tale ruolo, inoltre, 
coordina e gestisce una serie di sub-contractors responsabili dello sviluppo e della produzione dei diversi 
componenti loro assegnati. Ariane Group risulta essere lo storico prime contractor dei lanciatori della famiglia 
Ariane mentre Avio, attraverso la sua controllata ELV è il prime contractor del lanciatore Vega.  
Il sub-contractor è responsabile dello sviluppo e/o della produzione di componenti o sotto assiemi dei 
lanciatori spaziali, rispetto ai quali è anche design authority. Identificati nella fase di sviluppo di un nuovo 
lanciatore,  i  sub-contractor  vengono  scelti  sulla  base  delle  specifiche  competenze  e  know-how 
tecnico/industriali, in accordo alle regole del “Ritorno Geografico” applicato dall’ESA nei programmi spaziali. 
Infatti, si tratta generalmente di società che, oltre ad essere in possesso delle competenze e capacità tecnico 
/ industriali richieste, sono parte di un Paese membro dell’ESA che partecipa al relativo programma di 
sviluppo, il cui valore delle attività assegnate è commisurato al livello di finanziamento garantito dal Paese di 
appartenenza nell’ambito del relativo programma di sviluppo. 
A differenza dei sub-contractors, i fornitori di materie prime e componenti non sono generalmente soggetti 
alle regole del “ritorno geografico dell’ESA”.  
I fornitori in questione provvedono alla fornitura di prodotti (materie prime o semilavorati), commerciali o 
specifici. Attualmente, il Gruppo ha progressivamente assunto un ruolo maggiore nella catena produttiva ed 
opera in qualità di sub-contractor per la fornitura del motore P230 e del relativo stadio nel programma 
Ariane-5 e di prime contractor e design authority dell’intero lanciatore nel programma Vega. 
 
1.1. Oltre 50 anni di esperienza nei sistemi di lancio e propulsione 
Fin dalla sua fondazione, il progetto di Colleferro “Città dello Spazio” è stato sostenuto e portato avanti da 
tutte le persone di Avio e dalle istituzioni con estrema determinazione. 
Grande flessibilità e forti competenze hanno da sempre caratterizzato il Gruppo Avio consentendogli di 
crescere rapidamente ed affermarsi, in risposta alle diverse necessità del Paese, come punto di riferimento 
importante per l’innovazione tecnologica in Italia. Con una visione costantemente improntata al futuro, Avio 
ha vissuto una lunga storia i cui eventi e successi più significativi sono riportati di seguito: 
 
8 
 