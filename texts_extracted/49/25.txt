 
4.  L’attenzione ai diritti umani  
Il rispetto dell’integrità di ciascun collaboratore rappresenta per Avio una priorità imprescindibile nella 
conduzione  del  proprio  business  e  requisito  fondamentale  per  lo  sviluppo di  un  ambiente  di  lavoro 
collaborativo e affidabile ispirato alla lealtà, alla correttezza, al rispetto dei princìpi aziendali e degli obblighi 
di legge vigenti. 
A tal fine, inoltre, il Gruppo si impegna a non intrattenere rapporti con fornitori, partner e clienti che 
impieghino pratiche riconducibili a violazioni o abusi dei Diritti Umani. Avio richiede, infatti, ai propri fornitori 
e subappaltatori l’accettazione contrattuale del Codice di Condotta aziendale, al fine di garantire il rispetto 
degli stessi princìpi nella conduzione delle loro attività. 
Il Gruppo può essere potenzialmente esposto al rischio che nei luoghi di lavoro si verifichino situazioni o 
comportamenti discriminatori verso singoli lavoratori o specifiche categorie di questi riguardo opinioni 
politiche e sindacali, religione, razza, nazionalità, età e sesso, orientamento sessuale e stato di salute. 
All’interno del Codice di Condotta e della Carta Etica di Regulus, il Gruppo esplicita la propria responsabilità 
a contrastare e salvaguardare i lavoratori da qualsiasi forma di molestia o comportamento indesiderato, 
come quelli connessi alla razza, al sesso, alla religione o ad altre caratteristiche personali che abbiano lo scopo 
e l’effetto di violare la dignità della persona. Avio non tollera, inoltre, alcuna forma di lavoro minorile.  
Tali princìpi etici sono puntualmente richiamati all’interno del Modello Organizzativo aziendale e delle Linee 
Guida 231, il cui mancato rispetto potrebbe esporre il Gruppo a sanzioni e procedimenti legati ai reati che 
rientrano nel perimetro del Decreto 231. 
L’attenzione sul rispetto dei diritti umani è dimostrato dall’assenza nel 2017 di episodi rilevati o segnalati di 
effettiva o presunta discriminazione o violazione di tali diritti. [GRI 406-1] 
   
24 
 