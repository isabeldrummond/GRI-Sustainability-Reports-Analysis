 
In  riferimento  a  tutte  le  attività  di  completamento  degli  interventi  di  bonifica  e  messa  in  sicurezza 
permanente del territorio ancora da svolgersi, queste saranno eseguite in conformità con l’accordo di 
programma sottoscritto con le Autorità Competenti durante la Gestione Commissariale (Ufficio Regionale 
Valle del Sacco) e la Capogruppo Avio S.p.A., e/o con ulteriori disposizioni accettate nell’ambito di specifiche 
Conferenze dei Servizi, sotto il coordinamento del Ministero dell’Ambiente e del Territorio e del Mare. Al fine 
di garantire il rispetto delle tempistiche e delle modalità di esecuzione previste dal Piano delle bonifiche, la 
società svolge una continua attività di monitoraggio documentata alle Autorità Competenti attraverso la 
trasmissione delle relative relazioni e risultati delle campagne di monitoraggio.  
In forza di dette leggi e regolamenti, il Gruppo, per condurre la propria attività, opera in virtù del rilascio di 
permessi e autorizzazioni, peraltro soggetti a rinnovo periodico nonché alla possibile modifica, sospensione 
o revoca da parte delle autorità competenti. L’adozione di nuovi regolamenti che limitino o regolino 
ulteriormente i settori in cui il Gruppo opera o la variazione della normativa vigente e/o della prassi 
interpretativa potrebbe avere impatti economici e ricadute sulla reputazione aziendale. 
Si segnala che nel 2017 non sono state registrate sanzioni monetarie e non-monetarie ricevute per la 
violazione di leggi e regolamenti in ambito ambientale. [GRI 307-1] 
Al fine di assicurare l’adozione della più efficaci misure di gestione e controllo in ambito ambientale, la Società 
adotta, laddove applicabili, le procedure in vigore presso la controllante Avio S.p.A., in aderenza ai requisiti 
della Norma UNI EN ISO 14001:2004, con particolare attenzione all'implementazione ed il controllo dello 
stato di avanzamento del Piano delle Bonifiche e Piano di rimozione amianto. 
Con riferimento alla gestione e conservazione dei manufatti in amianto, questi sono presenti nelle coperture 
di alcuni edifici del complesso industriale di Colleferro in larga parte attualmente dismessi. La gestione di tali 
coperture  risponde  ai  requisiti  previsti  dalla  della  normativa  vigente  in  termini  di  monitoraggio  e 
conservazione al fine di escludere attuali rischi per le persone e per l’ambiente. Attualmente, circa il 90% 
delle attività di bonifica previste dal Piano di rimozione amianto è stato realizzato e si prevede di completare 
la restante parte entro il 2019. 
In tale contesto, nel Piano delle bonifiche i principali interventi di bonifica seguiti da Secosvim sono 
rappresentati da: 
•  messa in sicurezza del sito Cava di Pozzolana; 
•  bonifica del sito ARPA 1; 
•  realizzazione di un sito di stoccaggio permanente asservito alla bonifica del sito ARPA 1; 
•  messa in sicurezza del sito ARPA 2; 
•  messa  in  sicurezza  di  emergenza  e  bonifica  degli  acquiferi  realizzata  mediante  sistemi  di 
barrieramento idraulico, corredati di specifici impianti di pretrattamento. 
Tutte le attività sopra riportate, ad eccezione della messa in sicurezza del sito ARPA 2 di competenza della 
Regione  Lazio,  sono  state  completate  operativamente  e  sono  in  attesa  della  chiusura  del  relativo 
procedimento amministrativo da parte degli Enti competenti. Obiettivo della società è di ottenere la 
certificazione  degli  interventi  già  effettuati,  la  restituzione  agli  usi  legittimi  delle  aree  risultate  non 
contaminate e una adeguata gestione post-operativa degli interventi effettuati secondo le tempistiche 
concordate e/o da concordare con gli Enti Competenti. Secosvim è impegnata nella prosecuzione operativa 
del  Piano  delle  bonifiche  e  del  Piano  di  rimozione  amianto,  è  costantemente  attiva  nella  gestione 
responsabile dei correlati impatti ambientali riconducibili alla generazione dei rifiuti e al consumo di acqua 
utilizzata.   
50 
 