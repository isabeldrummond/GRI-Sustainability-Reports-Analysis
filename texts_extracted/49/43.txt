 
7.  La responsabilità nella relazione con i fornitori19 
La gestione responsabile della catena di fornitura riveste un ruolo fondamentale per il miglioramento della 
competitività del Gruppo Avio. Infatti, Avio svolge un’attenta selezione nei confronti dei propri fornitori al 
fine di garantire la sostenibilità e relativa tracciabilità degli approvvigionamenti.  
Nell’ambito della propria attività, il Gruppo si avvale principalmente di fornitori e sub-contractors per la 
fornitura di componenti, semilavorati e materie prime. Taluni fornitori e sub-contractors sono difficilmente 
sostituibili o, in ogni caso, la loro sostituzione risulta difficoltosa comportando significativi costi aggiuntivi.  
Il modello produttivo del Gruppo richiede, per la realizzazione dei suoi prodotti (motori e lanciatori), materie 
prime e componenti riconducibili alle seguenti macro-aree merceologiche:  
•  Commodity: prodotti chimici/materiali metallici; 
•  Componenti di volo: motori ed impulsori a propulsione liquida/componenti di stadio/componenti 
elettronici/componenti strutturali. 
Il sistema fornitori svolge un ruolo fondamentale per il miglioramento della competitività del Gruppo Avio. 
Al fine di garantire costantemente il più elevato livello di soddisfazione del cliente, il Gruppo seleziona i 
fornitori in base alla loro capacità di offerta in termini di qualità, innovazione, costi e servizi. 
Come definito nel Codice di Condotta aziendale e nella Carta Etica di Regulus, gli indici di performance che 
guidano il Gruppo nell’assegnazione delle forniture si basano su metodi adeguati e oggettivi, prendendo in 
considerazione,  oltre  alla  qualità,  innovazione,  costi  e  servizi  offerti,  i  requisiti  soggettivi  d’integrità, 
onorabilità e professionalità. Inoltre, in considerazione del settore di business e dell’unicità della sua catena 
di fornitura, riveste una particolare importanza nella selezione dei fornitori l’assenza di qualsiasi sospetto 
passato o presente di coinvolgimento in attività terroristiche o sovversive dell’ordine pubblico. Avio si 
impegna a verificare la mancata iscrizione nelle liste di riferimento per i soggetti collegati al terrorismo 
internazionale, ossia nelle cosiddette Black List emesse dalla Comunità Europea, dal Dipartimento del Tesoro 
degli Stati Uniti e dall’ONU a supporto dell'attività di prevenzione e contrasto al riciclaggio e al finanziamento 
del terrorismo internazionale. Le società del Gruppo residenti in Italia richiedono ai propri fornitori ed ai sub-
contractor, esteri ed italiani, di sottoscrivere, contestualmente alla firma del contratto, il Codice di Condotta 
aziendale (ad oggi firmato dal 66% dei fornitori su un totale di 1.242). [GRI 412-3] Ad oggi ai fornitori gestiti 
dalla Società in Guyana Francese non è richiesta la firma della Carta Etica o del Codice di Condotta del Gruppo. 
Per i soli fornitori italiani è richiesta la consegna del Documento Unico di Regolarità Contributiva (DURC). 
Inoltre, il Gruppo Avio garantisce a tutti i fornitori pari opportunità e pari trattamento nella negoziazione, 
nella stipulazione e nell’esecuzione dei contratti relativamente alla disponibilità delle informazioni, ai termini 
e alle condizioni delle forniture e ai criteri tecnici decisionali.  
I sub-contractor per i componenti di volo vengono selezionati in fase di sviluppo tra le società che hanno 
lavorato o lavorano in aree analoghe sugli altri lanciatori europei. La selezione avviene in fase di sviluppo 
sulla base delle contribuzioni dei singoli stati membri dell’ESA al programma. In questo caso il rispetto delle 
leggi locali in ambito etico-legale, ambientale sociale, di salute e sicurezza del lavoro e ambiente è garantito 
dai meccanismi attivati tramite ESA per i sub-contractor provenienti da un paese europeo membro. Fanno 
eccezione i sub-contractor extra europei - selezionati sulla base delle loro competenze acquisite con la 
partecipazione alla realizzazione di lanciatori extra-europei - provenienti principalmente da Ucraina, Russia 
e USA. Trattandosi comunque di società partecipanti ai programmi governativi dei rispettivi paesi viene 
applicato lo stesso principio dei fornitori europei sul rispetto delle leggi nazionali. 
                                                           
19 [GRI 102-9] 
42 
 