 
GKN Space Sweden collabora con Avio per lo sviluppo e fornitura delle turbine per le 
turbopompe di Avio 
 
Dando valore al legame con il territorio e la comunità locale, il Gruppo in Italia si è fatto promotore di diverse 
iniziative di coinvolgimento e sponsorizzazione volte ad incubare competenze tecniche nel settore spaziale, 
stimolare lo sviluppo di tecnologie innovative e creare consapevolezza in merito alle opportunità fornite dai 
sistemi di accesso allo spazio. Nel 2017, le principali iniziative lanciate si focalizzano sul filone del sostegno 
economico ad attività formative, in particolare l’erogazione di sette borse di studio per il Master in “Sistemi 
di Trasporto Spaziale” organizzato dall' Università di Roma “La Sapienza” e di una borsa di studio per dottorati 
in discipline tecniche, per le quali sono stati investiti € 170.400. 
In tale contesto, la tutela dei diritti di proprietà intellettuale è un elemento fondamentale per il successo dei 
prodotti e per il posizionamento competitivo del Gruppo e, a tal fine, il Gruppo è costantemente impegnato 
nella registrazione e nella tutela dei propri marchi e brevetti. A seguito degli investimenti in attività di ricerca 
e sviluppo, il Gruppo ha sviluppato negli ultimi anni nuovi prodotti e soluzioni per i propri clienti. Al fine di 
proteggere i diritti intellettuali, a fine 2017, risultano depositati 20 brevetti (già riconosciuti o in attesa di 
riscontro dagli Uffici competenti) prevalentemente focalizzati a prodotti e tecnologie integrate nei processi 
di fabbricazione. 
 
6.2 La continua ricerca dell’eccellenza dei prodotti 
L’attenzione nel creare le giuste condizioni per la scoperta di nuove applicazioni e tecnologie è un valore 
imprescindibile per il Gruppo, strettamente legato all’affidabilità dei sistemi di esercizio. Le tecnologie 
avanzate rappresentano lo strumento per ottimizzare i processi di lavorazione, garantendo prodotti con 
eccellenti standard qualitativi compatibilmente con la tutela della salute e della sicurezza dei lavoratori ed il 
rispetto dell’ambiente.  
A tale scopo, il Gruppo dichiara massima attenzione al tema della qualità e sicurezza dei propri prodotti e 
processi sia nella politica aziendale per la Qualità di Avio S.p.A. che nella Politica in materia di Qualità, Salute 
e Sicurezza sul lavoro e rispetto dell’ambiente di Regulus, in cui si esprime l’impegno a raggiungere e 
mantenere  nel  tempo  i  più  alti  obiettivi  di  eccellenza  in  tema  di  qualità,  prestazioni  del  prodotto, 
competitività e livello di servizio, sempre nel rispetto delle norme cogenti.  
La politica della Qualità di Avio S.p.A., diffusa e comunicata a tutto il personale, si estrinseca nei seguenti 
principi e obiettivi chiave: 
•  Conformità: soddisfare le esigenze e le attese dei clienti in modo tempestivo; 
•  Miglioramento: mantenere un processo di miglioramento continuo esteso a tutti i processi aziendali; 
•  Competitività: concepire e realizzare prodotti e servizi in modo competitivo; 
•  Integrazione: instaurare rapporti di reciproco beneficio con i fornitori; 
•  Comunicazione: facilitare il trasparente accesso alle informazioni. 
A testimonianza della primaria importanza che il Gruppo attribuisce alla qualità all’interno delle strategie di 
sviluppo aziendale, tutti i processi che concorrono alla progettazione, sviluppo e realizzazione di un prodotto 
o  servizio  sono  oggetto  di  mappatura  nell'ambito  dei  sistemi  di  gestione  della  qualità,  rispondenti 
rispettivamente allo standard ISO 9001:2008, in riferimento a Regulus, e alla versione 2015 della norma per 
37 
 