 
Nell’ambito del Sistema di Gestione Ambientale, Avio S.p.A. si è dotata di una Politica Ambientale, che pone 
alla  base  delle  proprie  strategie  di  gestione  e  di  sviluppo  una  costante  attenzione  alla  salvaguardia 
dell’ambiente e mantiene un impegno specifico rivolto alla prevenzione dell’inquinamento e alla ricerca del 
miglioramento continuo delle proprie prestazioni ambientali. Infatti, tale documento è orientato a garantire: 
•  il rispetto delle prescrizioni legali comunitarie, nazionali e regionali in materia ambientale; 
•  la razionalizzazione dell’impiego delle risorse, riducendone i consumi e migliorandone l’utilizzo già in 
fase di progettazione dei processi;  
•  l’individuazione delle migliori tecniche disponibili volte a minimizzare gli impatti ambientali dei 
processi produttivi e dei prodotti realizzati; 
•  il monitoraggio continuo al fine di prevenire gli eventi incidentali; 
•  la condivisione dei princìpi ed impegni assunti in campo ambientale con i fornitori; 
•  il  coinvolgimento  dei  dipendenti  e  personale  esterno,  attraverso  azioni  di  sensibilizzazione, 
informazione e formazione; 
•  la comunicazione trasparente dei risultati ambientali conseguiti. 
La  Società,  coerentemente  con  tali  princìpi,  emette  ed  adotta,  su  base  triennale,  un  Programma  di 
Miglioramento che costituisce il quadro di riferimento per definire gli obiettivi, i traguardi e, quindi, le azioni 
dell’organizzazione volte a garantire il continuo miglioramento delle prestazioni ambientali. In funzione dei 
propri processi produttivi, la Società ha definito una serie di obiettivi di miglioramento durante il triennio 
2016–2018, legati ai suoi principali impatti ambientali, con l’intento di governarli e minimizzarli20. Gli obiettivi 
definiti sono stati i seguenti: 
•  interventi di miglioramento sugli impianti delle emissioni in atmosfera; 
•  miglioramento della gestione dei consumi energetici; 
•  razionalizzazione dell’uso dell’acqua industriale; 
•  miglioramento della gestione dei rifiuti; 
•  razionalizzazione dell’uso delle sostanze e dei preparati nocivi e pericolosi per l’ambiente.  
Al fine di raggiugere gli obiettivi sopra citati, la Società ha implementato una serie di azioni, tra cui: la 
partecipazione alla realizzazione di una Centrale di Cogenerazione per la produzione di Energia Elettrica e 
Vapore, ubicata in prossimità del territorio aziendale, al fine di ottimizzare la produzione e la distribuzione 
dell'energia elettrica e del vapore nello stabilimento e nelle utilities di sicurezza; il miglioramento delle dorsali 
di distribuzione delle utilities (vapore, acqua industriale ed energia elettrica) con beneficio sulla riduzione 
delle dispersioni ed una maggiore efficienza nel trasporto; la ricerca di preparati e sostanze chimiche 
pericolose alternative a basso impatto ambientale (come ad esempio la qualifica di sostituzione del MEK – 
metiletilchetone - nel processo di sgrassaggio degli involucri S121 per Ariane5, con una soluzione saponosa 
che consente la riduzione della pericolosità delle sostanze utilizzate), il miglioramento di alcuni sistemi per 
l’abbattimento delle emissioni in atmosfera e lo stoccaggio dei rifiuti industriali attraverso l'esercizio delle 
nuove aree di Deposito Temporaneo. 
La Direzione HSE (Health, Safety and Environment), con il supporto di tutte le funzioni deputate all'esecuzione 
di attività produttive o di sviluppo, è responsabile dell’attuazione e del controllo del Sistema di Gestione 
Ambientale (Gestore Ambiente). Ogni obiettivo riportato nel Sistema di Gestione Ambientale ha un owner 
specifico, coadiuvato dal Gestore Ambiente.   
                                                           
20 Per maggiori informazioni in merito all’attuazione delle politiche ambientali si rimanda agli specifici capitoli della Relazione sulla 
Gestione, presente nella Relazione Finanziaria Annuale 2017. 
21 Il Gruppo fornisce i motori laterali a propellente solido per il vettore Ariane-5, denominati P230. La coppia di motori P230 consiste 
di tre segmenti cilindrici (S1, S2, S3), rivestiti internamente con della gomma con funzione di protezione termica. 
45 
 