 
•  esprimere su richiesta del Consiglio, un parere su altre questioni in materia di sostenibilità. 
Istituiti dalla Società su basa volontaria sono, invece, il Comitato Investimenti ed il Comitato Attività 
Strategiche  che  svolgono  ruoli  consultivi  rispettivamente  in  riferimento  a  materie  quali  ad  esempio 
l’approvazione o modifica del budget annuale, business plan, piani strategici ed operazioni di investimento e 
alle tematiche connesse al rispetto del D.L. 21/2012, convertito con modificazioni della Legge 11 maggio 
2012, n. 56 (Normativa Golden Power).  
Per una descrizione dettagliata sulla composizione degli organi che compongono la governance di Avio si 
rimanda agli specifici capitoli della Relazione finanziaria annuale disponibile sul sito www.avio.com sezione 
Investitori/Bilanci e Relazioni. 
All’interno di tali organi di controllo e amministrazione, la diversità di genere, culturale e professionale delle 
persone rappresenta un valore chiave e una delle più grandi risorse che dà valore al sistema azienda. 
Come espressamente indicato nel Codice di Condotta del Gruppo, anche ripreso nella Charte étique della 
controllata francese Regulus, Avio sostiene e promuove la diversità di razza, sesso, età, nazionalità, religione 
e convinzioni personali. Questo impegno è rafforzato dalla condanna di qualsiasi forma di discriminazione in 
tutti gli aspetti del rapporto di lavoro, a partire dalle attività di assunzione ed assegnazione di mansioni, 
responsabilità ed obiettivi, erogazione della formazione e retribuzione fino alla cessazione del rapporto 
stesso. 
Le Società del Gruppo adottano modelli di gestione, organizzazione e controllo aziendale basati su un sistema 
di principi (Vision, Mission, Valori, Politiche, Codice di Condotta, Modello 231) e di strumenti di gestione e 
controllo (risk management, procedure, controlli) finalizzati al presidio dei temi rilevanti di natura non 
finanziaria, in linea con le normative applicabili nei diversi paesi in cui opera, nonché con i principali standard 
e linee guida internazionali.  
In  particolare  le  Società  Avio  S.p.A.,  Secosvim  ed  ELV  hanno  adottato  propri  Modelli  di  Gestione 
Organizzazione e Controllo ai sensi del d.lgs. 231/2001 e hanno nominato un proprio Organismo di Vigilanza, 
l’organismo preposto alla vigilanza sul funzionamento e sull'osservanza del Modello. 
Pilastri identitari 
La missione del Gruppo è incentrata sulla crescita e sulla creazione di valore, attraverso la fornitura di 
prodotti e di servizi innovativi per la massima soddisfazione del cliente, nel dovuto rispetto dei legittimi 
interessi di tutte le categorie di soggetti interessati, dei principi di equità e correttezza nella gestione del 
rapporto di lavoro, delle norme sulla sicurezza dei lavoratori e delle leggi e delle disposizioni regolamentari 
applicabili ai suoi diversi campi di attività. 
Sulla base di tali principi, il Gruppo Avio si impegna a una condotta corretta e imparziale. 
Tutti i rapporti di affari sono improntati a integrità e lealtà e sono intrattenuti senza alcun conflitto tra 
interessi aziendali e personali. 
Per raggiungere questo obiettivo, il Gruppo Avio richiede ai propri dipendenti, nello svolgimento delle loro 
mansioni, il rispetto dei più elevati standard di condotta negli affari, come stabilito nel Codice di condotta. 
 
 
 
15 
 