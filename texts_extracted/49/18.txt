 
Esso è costituito da un insieme di regole e strutture organizzative, volte a contribuire in modo proattivo alla 
salvaguardia del patrimonio sociale del Gruppo Avio e ad una efficiente ed efficace conduzione del Gruppo 
in linea con le strategie aziendali. 
Per quanto riguarda le società estere controllate dal Gruppo, la definizione e il funzionamento del SCIGR 
vengono definiti sulla base delle Linee Guida del Sistema di Controllo Interno e di Gestione dei Rischi emanate 
da Avio S.p.A. Le Linee Guida contengono sinteticamente tutti i diversi aspetti del SCIGR a cui le società 
controllate da Avio S.p.A. sono chiamate ad adeguarsi, limitatamente a quanto applicabile al proprio business 
e organizzazione aziendale, fermo restando il rispetto delle norme applicabili nei Paesi in cui tali società 
hanno sede. 
Avio S.p.A. si è dotata di una struttura trasversale di Risk Management dedicata specificatamente alla 
gestione dei rischi interni generali del Gruppo, proceduralizzando tale processo nell’ambito del Sistema di 
Gestione per la Qualità certificato UNI EN ISO 9001:2015 e UNI EN 9100:2016. La sopra citata procedura 
definisce le modalità e le responsabilità per la identificazione, valutazione, mitigazione e controllo dei rischi 
interni generali a tutti i livelli della struttura aziendale di Avio prendendo come riferimento la struttura dei 
processi aziendali così come definiti nel Sistema di Gestione per la Qualità in vigore, adottato in maniera 
volontaria e in conformità alla norma internazionale ISO 9001.  
In relazione alla gestione di rischi specifici, invece, gli altri Sistemi di Gestione della Società (Salute e Sicurezza 
sul luogo di lavoro e Prevenzione di Incidenti Rilevanti e Ambiente, conformi rispettivamente alle norme 
OHSAS 18001 e ISO 14001) hanno loro procedure dedicate, rispondenti a precise indicazioni di legge e/o di 
sistema dedicato.  
Il processo di gestione attuato è sintetizzabile in quattro macro-fasi, come rappresentato nella figura sotto 
riportata, con un output finale operativo rappresentato dal “Registro dei Rischi” che elenca e classifica tutti i 
rischi identificati (sia già trattati che in corso di trattamento) e che si possono potenzialmente presentare 
compromettendo gli obiettivi aziendali. 
 
Le macro fasi del processo di gestione dei rischi del Gruppo Avio 
 
Le principali figure aziendali responsabili del processo di gestione dei rischi sono: 
•  Risk Manager: è la figura responsabile del coordinamento e gestione dell’intero processo. Riporta 
direttamente  all’Amministratore  Delegato  in  qualità  di  Amministratore  incaricato  del  SCIGR  e 
garantisce la corretta applicazione delle modalità di gestione dei rischi aziendali e ne richiede, ove 
17 
 