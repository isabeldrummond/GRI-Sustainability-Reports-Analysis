 
Il Gruppo riconosce nella motivazione e nello sviluppo professionale un elemento chiave per il mantenimento 
della competitività, strettamente connesso alla capacità di creare valore per gli azionisti.  
Avio si impegna ad una gestione e crescita equa del potenziale intellettuale delle proprie risorse umane, 
garantendo parità di trattamento e condannando qualsiasi forma di discriminazione nel rispetto dei diritti 
umani. 
Il 2017 ha visto anche l’aggiornamento del Codice di Condotta che costituisce un elemento fondamentale alla 
base delle decisioni e dell’operatività del Gruppo. Esso rappresenta la guida rivolta a tutti i soggetti, interni 
ed esterni, che hanno un rapporto con Avio. 
Il documento che vi presentiamo, dunque, è il primo passo di un processo strutturato di sviluppo sostenibile 
che preveda la definizione di impegni ed obiettivi futuri che il Gruppo perseguirà nel tempo. La nomina del 
Comitato  di  Sostenibilità  e  l’assegnazione  di  responsabilità  in  ambito  ESG  (Environmental,  Social  & 
Governance) permetterà ad Avio di gestire al meglio i temi più significativi, aumentandone la consapevolezza 
e preparando le basi per una futura strategia integrata nel business. 
 
 
L’Amministratore Delegato              Il Presidente 
          Giulio Ranzo                           Roberto Italia   
2 
 