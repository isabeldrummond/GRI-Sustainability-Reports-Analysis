 
Al fine di tutelare e garantire integralmente la salute e la sicurezza dei lavoratori e la prevenzione di incidenti 
rilevanti in tutte le proprie attività, il Gruppo si è dotato di politiche e procedure che garantiscono una 
corretta e uniforme gestione di queste tematiche. 
Il Gruppo dichiara nel Codice di Condotta, così come nella Carta Etica di Regulus, il proprio impegno a 
garantire una gestione efficace della salute, della sicurezza e dell’igiene dei lavoratori e considera tali fattori 
decisivi per il suo successo. Per questo, nel rispetto dei valori aziendali, il Gruppo si impegna a:  
•  promuovere l’applicazione dei più alti standard in termini di salute e sicurezza e di prevenzione di 
incidenti rilevanti;  
•  preservare l’integrità fisica e morale delle persone, a partire dalla prevenzione e dal monitoraggio 
continuo dei rischi sui luoghi di lavoro, fino ad arrivare alla predisposizione di specifiche misure di 
mitigazione degli stessi; 
•  consolidare una cultura della sicurezza, favorendo la comunicazione, il  coinvolgimento  e  la  
consapevolezza  di tutte le persone. 
Nello specifico, Avio S.p.A. ha implementato un efficace sistema di gestione della Salute e della Sicurezza sul 
Luogo di Lavoro (SSL), in conformità alla norma OHSAS 18001 e certificato da un ente esterno, ed un sistema 
di gestione della Sicurezza per la Prevenzione dei Pericoli di Incidenti Rilevanti (PIR), rispondente alla Direttiva 
Seveso III sui rischi di incidenti rilevanti ex. d.lgs. 105/201517 e al Testo Unico 18/06/1931 delle leggi di 
pubblica sicurezza -TULPS. All’Unità Organizzativa Ingegneria dei Materiali e Processi e Salute, Sicurezza e 
Ambiente è affidata la responsabilità complessiva dell’attuazione e del controllo del sistema di gestione 
integrato SSL-PIR. In linea con tale sistema, Avio S.p.A. si è dotata della Politica per la Sicurezza e Salute sul 
Luogo di Lavoro e per la Prevenzione degli Incidenti Rilevanti e del Documento di Politica per la Prevenzione 
degli Incidenti Rilevanti, con i quali descrive gli obiettivi che intende perseguire nel campo della salute e 
sicurezza sul lavoro e prevenzione e controllo degli incidenti rilevanti per la salvaguardia dei lavoratori, della 
comunità e dell'ambiente. Inoltre, la Società si è dotata di un Manuale del Sistema di Gestione Integrato SSL-
PIR ed ha definito una serie di procedure con le quali regola le attività dei diversi Enti e Funzioni volte a 
coordinarne le azioni, individuare potenziali incidenti e situazioni di emergenza e definire idonei piani di 
risposta in modo da prevenire ed attenuare i relativi rischi. In particolare, la risposta alle situazioni di 
emergenza è definita con la predisposizione di un “Piano di Emergenza Interno” (PEI). Il PEI è oggetto di 
informazione, formazione ed addestramento del personale presente in stabilimento, le cui procedure 
vengono provate per verificarne e migliorarne l’efficacia coinvolgendo, ove possibile, le parti interessate. 
Avio S.p.A., intendendo mantenere nel tempo i più alti livelli di eccellenza in ambito di salute e sicurezza sui 
luoghi di lavoro, si è posta gli obiettivi di “zero incidenti sul lavoro e zero malattie professionali” e “zero eventi 
potenzialmente a rischio di incidente rilevante”.  
In tale ottica, anche Regulus si è posta, in riferimento alle linee future, l’obiettivo di “zero incidenti”. A tal 
fine, la società francese si è dotata del Manuel Qualité, Sécurité, Environnement (di seguito anche “Manuale 
Qualità, Sicurezza, Ambiente”) in cui descrive il sistema di gestione integrato che, in materia di sicurezza, si 
basa principalmente con quanto stabilito dalla norma internazionale OHSAS 18001. La particolare attenzione 
riservata alla tutela della salute e sicurezza dei lavoratori viene, inoltre, espressa nella Politica in materia di 
                                                           
17 Il Decreto detta disposizioni finalizzate a prevenire incidenti rilevanti connessi a determinate sostanze pericolose e a limitarne le 
conseguenze per l’uomo e per l’ambiente. 
 
33 
 