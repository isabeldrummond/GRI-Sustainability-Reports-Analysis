 
LETTERA AGLI STAKEHOLDER 
Gentili Signori, 
con piacere Vi presentiamo la prima Dichiarazione Consolidata Non Finanziaria del Gruppo Avio. 
Redatta in conformità alle recenti richieste normative di rendicontazione delle informazioni non finanziarie 
introdotte  nell’ambito  del  Decreto  Legislativo  254  del  30  dicembre  2016  (di  seguito  “Decreto”),  la 
Dichiarazione è intesa come il primo passo verso un percorso in cui la sostenibilità possa essere a supporto 
della strategia aziendale e creare valore nel medio-lungo termine per tutti gli stakeholder.  
L'anno appena concluso è stato caratterizzato, per Avio, da un’intensa attività di volo: 6 lanci di Ariane 5, che 
hanno permesso di raggiungere il record ineguagliato di affidabilità di 80 missioni consecutive di successo; 3 
voli di Vega, che ha completato 11 missioni consecutive di successo dal lancio di qualifica nel 2012. Nel 
frattempo la Società ha già ricevuto da Arianespace un primo anticipo di ordine pluriennale relativo a 10 lanci 
del nuovo Vega C che volerà a partire dal 2019. 
Il 2017 ha visto il Gruppo coinvolto in alcune importanti trasformazioni tra cui il completamento, nel mese di 
marzo, dell’operazione straordinaria di acquisizione e fusione tra Space2 S.p.A. e Avio S.p.A. e il successivo 
ingresso di Avio in Borsa ad aprile. 
La quotazione è stato solo l’ultimo tassello di un percorso di successo intrapreso dal Gruppo che, grazie 
all’esperienza e al know-how acquisiti in oltre 100 anni di attività, vanta oggi una riconosciuta leadership nel 
campo della propulsione spaziale a solido, a liquido e criogenica. 
Questo lungo percorso è stato condotto con estrema determinazione dalle persone di Avio e dalle istituzioni 
centrali che hanno sempre creduto e sostenuto il progetto della nostra Azienda. 
Il settore dei lanciatori, a cui appartiene il Gruppo, e il contesto internazionale in cui opera, pongono oggi 
nuove e affascinanti sfide.  
Avio crede che la sostenibilità economica, sociale e ambientale debba essere il motore trainante delle proprie 
scelte strategiche e di business, cuore pulsante dei processi aziendali, della Mission e dei Valori del Gruppo. 
Le  nuove  sfide  tecnologiche  ci  vedono  impegnati  nello  studio  di  nuove  generazioni  di  lanciatori  che 
renderanno l’accesso allo spazio più flessibile ed economico.  
L’impiego di tecnologie più performanti ha consentito di ottenere notevoli risultati nell’ottimizzazione dei 
processi di lavorazione, garantendo prodotti con elevati standard qualitativi pur nella piena tutela della salute 
e sicurezza dei lavoratori e nel rispetto dell’ambiente.  
Avio dedica da diversi anni importanti risorse alla ricerca, allo sviluppo e all’innovazione di prodotti e processi 
coerentemente con la propria missione di realizzare nuovi lanciatori sempre più performanti e in grado di 
soddisfare le esigenze dei Clienti.  
Parallelamente, il Gruppo pone alla base delle strategie di gestione lo sviluppo ecocompatibile delle proprie 
attività e prodotti, prestando particolare attenzione alle problematiche di salvaguardia ambientale connesse 
all’esercizio delle produzioni industriali, nonché al miglioramento della sicurezza degli impianti produttivi e di 
tutela dei propri dipendenti. 
Il successo di Avio, tuttavia, dipende principalmente dall’apporto professionale delle persone, altamente 
qualificate e, per questo motivo, difficilmente sostituibili 
1 
 