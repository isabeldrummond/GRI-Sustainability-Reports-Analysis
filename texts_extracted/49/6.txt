 
1.  Il Gruppo AVIO  
Il Gruppo Avio (di seguito anche “Avio” o “Gruppo”) è tra i leader mondiali nel settore aerospaziale. 
Con oltre 50 anni di attività, esperienza e know-how acquisiti, Avio si posiziona come un’eccellenza mondiale 
nella  progettazione,  sviluppo  e  realizzazione  di  sistemi  di  propulsione  solida  e  liquida  per  lanciatori, 
rivestendo il ruolo di sub-contractor1 e prime contractor2 rispettivamente per i programmi spaziali Ariane e 
Vega, entrambi finanziati dall’European Space Agency (ESA) nelle delicate fasi di sviluppo. Tali programmi 
spaziali sono orientati allo sviluppo e alla produzione di una serie di lanciatori spaziali ad uso civile progettati 
e costruiti per il posizionamento di satelliti in orbita geostazionaria (Geostationary Earth Orbit - GEO) e in 
orbita bassa (Low Earth Orbit – LEO). Arianespace, di cui Avio detiene una partecipazione di minoranza, in 
qualità di fornitore dei servizi di lancio (Launch service providers - LSP), acquista i lanciatori Ariane e Vega dai 
prime contractor dei rispettivi programmi e vende il servizio di lancio a clienti finali istituzionali e commerciali 
che intendono posizionare i propri satelliti in orbita. 
Il Gruppo è inoltre attivo nel business dei sistemi di propulsione per missili tattici militari, realizzando in 
particolare i componenti per la propulsione (booster3 e sustainer4), il sistema di orientamento della spinta 
(TVC) e l’aerodinamica (ali) di Aster 30, considerato uno dei motori a propellente solido per uso tattico più 
potente e tecnologicamente avanzato del mondo. Tali sistemi di propulsione vengono venduti al prime 
contractor Matra BAE Dynamics Alenia (“MBDA”), principale azienda europea costruttrice di missili e 
tecnologie per la difesa, operante nel mercato europeo ed internazionale. 
Nel 2017, con ricavi pari ad oltre 300 milioni di Euro ed una popolazione aziendale di circa 800 persone 
altamente qualificate in Italia e all’estero, il Gruppo si è quotato al Mercato Telematico Azionario organizzato 
e gestito da Borsa Italiana S.p.A., segmento STAR. 
In riferimento alla composizione dell’organico, il Gruppo Avio conta 785 dipendenti con contratto full time, 
di cui 780 con contratto a tempo indeterminato e 5 con contratto a tempo determinato. Inoltre, nel 2017 
Avio S.p.A. ha impiegato circa 70 lavoratori interinali (operai e impiegati). La forza lavoro del personale 
interinale è piuttosto costante negli anni ed è legata alla specificità delle commesse di Avio. S.p.A.  
Avio S.p.A. conta, inoltre, 42 persone distaccate all’estero: 18 gestite da Regulus5, 20 da Europropulsion e 4 
da Arianespace. 
Il Gruppo è attualmente presente in Italia - nella sede principale di Colleferro (Roma), in Campania e Piemonte 
- e all’estero - in Francia e Guyana Francese.  
Sono tre i mercati storici di riferimento di Avio: il mercato istituzionale europeo, per il trasporto dei satelliti 
finanziati dall’ESA e dalla Comunità Europea; il mercato istituzionale dei governi legati alla Comunità Europea 
o che hanno relazioni privilegiate con gli Stati Membri della Comunità Europea; il mercato commerciale 
mondiale (nello specifico, quello mediorientale, asiatico, sudamericano e, recentemente, nordamericano). 
 
                                                           
1 Responsabili dello sviluppo e/o della produzione di componenti o sotto insiemi dei lanciatori spaziali, rispetto ai quali sono 
generalmente anche design authority. 
2 Responsabile dello sviluppo e/o della produzione di un prodotto (lanciatori spaziali o motore). 
3 Propulsore che genera una spinta aggiuntiva a quella fornita dallo stadio principale di un lanciatore spaziale, permettendo al 
lanciatore di raggiungere l‘accelerazione necessaria a superare la forza di gravità. 
4 Motore a propellente solido di crociera del missile Aster. 
5 I 18 distaccati in Regulus rientrano nel conteggio dei 102 dipendenti che lavorano in Guyana Francese cui si fa riferimento nelle 
tabelle riportate nel seguito della Dichiarazione. 
5 
 