 
Perimetro della Dichiarazione 
Come previsto dal d.lgs. 254/2016, art. 4, la presente DNF comprende i dati della società madre (Avio S.p.A.) 
e delle sue società figlie consolidate integralmente. Nel corso del 2017, non si sono verificate operazioni con 
impatto significativo sui dati dell’esercizio che possano compromettere la corretta comprensione dell’attività 
d’impresa.  
In particolare, ai fini della rendicontazione, il perimetro di consolidamento delle informazioni non finanziarie 
considera quello applicato alle informative finanziarie secondo il metodo dell’integrazione globale, ad 
eccezione delle società ASPropulsion International B.V. e Avio India Aviation Aerospace Private Limited. La 
società  ASPropulsion  International  B.V.  è  stata  esclusa  dal  perimetro  in  quanto,  seppur  consolidata 
integralmente,  data  la  natura  della  società  (holding finanziaria)  non  contribuisce  nella  comprensione 
dell’attività primaria del gruppo (settore aerospaziale) e soprattutto sull’impatto prodotto dal gruppo negli 
ambiti previsti dal Decreto e nei temi materiali identificati. La Società Avio India Aviation Aerospace Private 
Limited invece è in liquidazione. 
La Dichiarazione è inoltre oggetto di un esame limitato (“limited assurance engagement” secondo i criteri 
indicati dal principio ISAE 3000 Revised) da parte di Deloitte & Touche S.p.A. che, al termine del lavoro svolto, 
ha  rilasciato  un’apposita  relazione  circa  la  conformità  delle  informazioni  fornite  nella  dichiarazione 
consolidata di carattere non finanziario redatta da Avio S.p.A. ai sensi del d.lgs. 254/2016. 
Il Gruppo, per il periodo di rendicontazione successivo a quello in esame, si pone l’obiettivo di avviare un 
miglioramento del processo di reporting non finanziario al fine di adempiere al meglio ai requisiti del Decreto 
e ai GRI Sustainability Reporting Standards e formalizzare le politiche praticate (sociali e attinenti al 
personale, al rispetto dei diritti umani ed all’impegno costante alla lotta contro la corruzione attiva e passiva) 
che possano meglio rappresentare l’impegno del Gruppo riguardo la propria strategia di sostenibilità. Il 
percorso permetterà, inoltre, una maggiore integrazione dei temi di sostenibilità nel proprio modello di 
gestione dei rischi. 
In particolare, entro l’esercizio 2018, Avio intende: 
•  Migliorare il processo di reporting non finanziario con l’adozione di una procedura formalizzata che 
definisca ruoli, responsabilità e tempistiche per i diversi contenuti della DNF; 
•  Formalizzare, comunicare e formare in merito alle proprie politiche praticate per meglio definire le 
linee di indirizzo in ambito di sostenibilità, l’impegno alla lotta alla corruzione e il rispetto dei diritti 
umani (sia nei confronti dei dipendenti che nella selezione e valutazione dei fornitori); 
•  Migliorare  ed  integrare  le  informazioni  rendicontate  soprattutto  con  riferimento  agli  ambiti 
“Ambiente” e “Risorse Umane”. 
Ulteriore obiettivo per il 2018 sarà la ricerca di una maggiore strutturazione dei processi di coinvolgimento 
dei principali stakeholder del Gruppo (Stakeholder Engagement) volti anche ad affinare i processi di analisi 
dei temi materiali ed una più puntuale rilevazione degli impatti del proprio business. 
    
4 
 