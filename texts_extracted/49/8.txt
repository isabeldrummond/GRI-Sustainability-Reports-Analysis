 
 
Struttura organizzativa del Gruppo Avio 
 
DESCRIZIONE DELLE SOCIETA’ DEL GRUPPO AVIO 
ELV (European Launch Vehicle), azienda fondata nel dicembre 2000 da Avio e ASI (Agenzia Spaziale Italiana) e con 
sede operativa principale a Colleferro, è uno dei centri di progettazione e sviluppo maggiormente innovativi in 
Europa, all’avanguardia per scienza e tecnologia spaziale, che sviluppa e realizza il lanciatore Vega e le sue 
evoluzioni con le relative tecnologie. ELV è responsabile di tutti gli aspetti del sistema di sviluppo, dalla stesura 
delle specifiche alla produzione, fino all’integrazione del vettore spaziale sulla rampa di lancio, presso le strutture 
di Kourou (Guyana Francese).  
Regulus, società di diritto francese con sede sociale a Kourou, è leader, a livello mondiale, per la fabbricazione di 
propellente solido e per i caricamenti di motori a razzo di grandi dimensioni. In particolare, la società è impegnata 
nella fabbricazione e nel caricamento del propellente solido dei quattro segmenti che compongono i Booster del 
lanciatore europeo Ariane 5 e del motore del primo stadio (denominato P80) del lanciatore Vega. Inoltre, 
recentemente sono iniziate attività di sviluppo e industrializzazione del propellente destinato al nuovo motore 
P120C che alimenterà sia l’evoluzione di Ariane 5, ovvero Ariane 6, sia la versione potenziata del Vega, Vega C, di 
cui è previsto il primo lancio di qualifica nel 2019. 
Secosvim, società di gestione immobiliare del Gruppo Avio che possiede nei Comuni di Colleferro, Segni ed Artena 
(Roma) circa 910 ettari di terreno con centinaia di immobili, per la maggior parte presi in affitto per scopi 
industriali dal Gruppo (circa 450 ha) e da altre società presenti nell’area. La parte rimanente, non locata, è di 
gestione diretta di Secosvim. 
Europropulsion, nata nel 1986 per la volontà di due aziende - Avio e Safran (Francia) – con lo scopo di assicurare 
una cooperazione tra Francia e Italia sui lanciatori europei Ariane e Vega. Obiettivo dell’azienda, infatti, è 
controllare lo sviluppo di grandi motori a propellente solido per i lanciatori spaziali, nell’ambito di programmi 
sviluppati sotto l’egida dell’Agenzia Spaziale Europea, sulla base del contributo finanziario dei governi italiano e 
francese. 
7 
 