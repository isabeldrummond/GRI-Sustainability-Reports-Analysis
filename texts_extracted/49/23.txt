 
corruzione e rivolta al personale delle aree a rischio tramite piattaforma e-learning a 29 dipendenti (tra il 
2015 e il 2017 sono state formate 374 persone). Altresì, per completezza delle informazioni fornite, nel mese 
di gennaio 2018 è stata erogata una formazione ad hoc a tutti i dirigenti delle due Società Avio S.p.A. ed ELV 
S.p.A. (in totale 23) al fine di coprire il 100% del personale delle aree a rischio. Oltre alla formazione rivolta 
ai soggetti a rischio, il Codice di Condotta ed i suoi aggiornamenti periodici vengono sottoposti alla firma per 
accettazione di tutti i dipendenti delle società italiane compresi i neo assunti. Regulus, invece, pur non 
avendo previsto corsi di formazione ad hoc su tali tematiche, ha provveduto a comunicare a tutti i dipendenti 
la Carta Etica. Ad oggi il Gruppo non ha previsto attività di formazione a fornitori e/o a partner commerciali 
ponendosi questo tema come obiettivo per il prossimo triennio. 
Le società del Gruppo residenti in Italia consegnano ai propri fornitori ed ai sub-contractor, esteri ed italiani, 
il Codice di Condotta aziendale in cui sono indicati tra gli altri gli aspetti relativi alla lotta alla corruzione. [GRI 
205-2]  
Con riferimento alle società estere del Gruppo, la Capogruppo ha predisposto specifiche “Linee Guida 231”, 
in linea con il Modello adottato dalla stessa ai sensi del d.lgs. 231/2001, che riportano i comportamenti 
generali e specifici da attuare nella conduzione delle attività considerate sensibili, in conformità alle norme 
applicabili nei Paesi in cui operano. Le Linee Guida rappresentano un punto di riferimento per le società 
estere  del  Gruppo,  secondo  le  quali  i  singoli  OdV  potranno  avvalersi  del  supporto  e  dell’attività  di 
coordinamento forniti dall’OdV della Capogruppo. 
Per ogni ulteriore informazione circa il Modello Organizzativo, si rinvia alla Relazione sulla Corporate 
Governance. 
Al fine di comunicare direttamente con l’Organismo di Vigilanza, il Gruppo ha predisposto un indirizzo di 
posta elettronica che garantisce la riservatezza al segnalante e la protezione da qualsiasi forma di ritorsione. 
Inoltre, è in corso un processo di strutturazione di un sistema di whistleblowing. Si tratta di un canale per 
rafforzare la raccolta delle segnalazioni di eventuali disfunzioni dell’assetto organizzativo o del sistema dei 
controlli interni, nonché ogni altra irregolarità nella gestione o violazione delle norme disciplinanti l’attività 
di Avio. 
Tutte le società del Gruppo prevedono, inoltre, periodiche attività di assessment ed audit sui processi che 
possono avere un impatto sul rischio di corruzione (es. acquisti, transazioni finanziarie). [GRI 205-1]  
   
22 
 