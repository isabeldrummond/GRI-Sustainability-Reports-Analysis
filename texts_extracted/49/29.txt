 
periodo di preavviso dipende dalla normativa vigente (ad esempio nel 2017 per la fusione per incorporazione 
avvenuta è stato applicato quanto previsto dall’art. 47 1° comma, Legge 428/1990 che prevede 25 giorni di 
preavviso). [GRI 402-1] 
In Guyana Francese Regulus il preavviso è disciplinato dalla “Convention Collective Nationale des Industries 
Chimiques (CCNIC)”. È prevista una riunione di informazione e consultazione che si deve svolgere almeno due 
mesi prima della modifica organizzativa. [GRI 402-1] 
Infine, si segnala che nel 2017 non si sono verificati scioperi né alcun episodio di contestazione da parte dei 
dipendenti nei confronti delle società del Gruppo. 
 
5.2 Passione e sviluppo delle competenze e gestione dei talenti  
Alla luce dell’evoluzione tecnologica, della crescente innovazione e della continua evoluzione normativa del 
settore della propulsione spaziale, Avio attribuisce alla formazione e sviluppo delle competenze un ruolo 
chiave nel processo di valorizzazione e crescita del capitale umano.  
Come richiamato nel Codice di Condotta di Gruppo e nella Carta Etica di Regulus, il Gruppo si impegna ad 
offrire pari opportunità nel lavoro e nell’avanzamento professionale a tutti i dipendenti, incoraggiando 
l’impegno continuo delle sue persone. 
In relazione alle attività di sviluppo e formazione poste in essere per il consolidamento e il trasferimento delle 
competenze tra i dipendenti, la potenziale non adeguatezza dei programmi formativi costituisce il principale 
rischio, che potrebbe incidere negativamente sull’efficienza produttiva, sulle prospettive di crescita e sulla 
sicurezza delle attività del Gruppo.  
Avio S.p.A. si è dotata di una specifica procedura di formazione ed addestramento del personale che ha lo 
scopo di stabilire il processo ed i criteri per l’acquisizione e lo sviluppo delle competenze e del livello di 
consapevolezza del ruolo esercitato dal personale. Sulla base delle linee guida definite dalla Direzione Risorse 
Umane di Gruppo, le società definiscono ed implementano a livello locale un Piano di Formazione e di 
Addestramento  annuale,  al  fine  di  sviluppare  ed  estendere  le  conoscenze  dell’organizzazione  e 
patrimonializzare l’esperienza aziendale.  
In funzione dei nuovi business e cambiamenti del contesto aziendale, le società del Gruppo partono da 
un’analisi dei fabbisogni formativi e pianificano l’aggiornamento delle conoscenze e delle competenze, 
identificando l’appropriata modalità di formazione al fine di colmarne i gap (formazione in aula frontale, 
formazione on-the-job, formazione in e-learning grazie al contributo sia di docenti interni qualificati che di 
società di formazione specializzate e certificate). Vengono svolte, inoltre, periodiche valutazioni tramite 
questionari  per  accertare  sia  il  raggiungimento  del  livello  di  competenza  richiesto  che  il  livello  di 
soddisfazione delle risorse. Le iniziative formative sono differenziate in base agli specifici ruoli e bisogni di 
formazione ed addestramento, stabiliti tramite una attenta pianificazione da parte dell’Area Apprendimento 
di ogni singola società. In funzione dei diversi apporti professionali, il Gruppo favorisce in maniera strutturata 
diversi percorsi di formazione: “generale”, attinente ai concetti di gestione per la qualità; “mirata”, per 
singole attività specialistiche; di “addestramento tecnico”, per il personale la cui abilità operativa ha influenza 
sulla qualità del prodotto, comprendendo le qualificazioni a fronte di quanto previsto dalla normativa 
applicabile.  
Avio considera l’addestramento e la formazione quali strumenti essenziali per il conseguimento degli obiettivi 
di crescita professionale e di soddisfazione delle proprie risorse umane. In quest’ottica, il Gruppo pone 
particolare  attenzione  all’erogazione  di  sistemi  formativi  e  di  crescita  professionale  orientati  al 
28 
 