 
5.  La valorizzazione e il rispetto delle persone 
Il Gruppo Avio riconosce nella motivazione e sviluppo professionale delle proprie persone un elemento 
chiave per il mantenimento della competitività, strettamente connesso alla capacità di creare valore per gli 
azionisti e di soddisfare le esigenze del cliente. Avio si impegna ad una gestione e crescita equa del potenziale 
intellettuale delle proprie risorse umane, garantendo parità di trattamento e condannando qualsiasi forma 
di discriminazione. 
Gli elementi legati al reclutamento del personale assumono importanza alla luce della difficoltà che il Gruppo 
riscontra nell’attrarre e/o mantenere risorse competenti, qualificate e di talento, tra quelle disponibili sul 
mercato  e/o  già  in  azienda.  Avio,  infatti,  dipende,  in  parte,  dall’apporto  professionale  del  proprio 
management, altamente qualificato e difficilmente sostituibile, oltre che del personale dedicato alle attività 
di ingegneria, ricerca e sviluppo, che concorre in misura rilevante al raggiungimento dei risultati aziendali. 
All’interno del Codice di Condotta di Gruppo e della Carta Etica di Regulus, il Gruppo manifesta il proprio 
impegno verso la creazione di un ambiente di lavoro collaborativo e di fiducia e sottolinea l’importanza 
rivestita dal rispetto per l’individuo, in conformità alle leggi nazionali e alle Convenzioni fondamentali 
dell’Organizzazione Internazionale del Lavoro (ILO). 
A livello Corporate, gli aspetti inerenti la selezione e assunzione del personale sono coordinati dalla Direzione 
Human  Resourcers  (di  seguito  “HR”  oppure  “Risorse  Umane”),  a  diretto  riporto  dell’Amministratore 
Delegato, supportata dagli enti aziendali attivi nella definizione dei fabbisogni, e, se ritenuto necessario, 
coadiuvata da società esterne specializzate in processi di selezione e valutazione, al fine di rafforzare l’attività 
di scouting. Tali aspetti vengono gestiti localmente dai rispettivi dipartimenti HR delle società operative. 
Il Gruppo, inoltre, si è dotato di una procedura che regola le modalità di gestione dei processi di selezione e 
assunzione del personale, in modo tale che siano realizzati nel rispetto dei princìpi aziendali, al fine di disporre 
di personale adeguato per la copertura dei ruoli aziendali. 
Tale procedura si applica a tutto il Gruppo, compatibilmente alle normative e ai regolamenti interni delle 
società estere, e definisce le modalità operative necessarie:  
•  alla definizione e validazione dei fabbisogni (vale a dire i criteri -  in termini di responsabilità di ruolo, 
attività previste, competenze tecniche, gestionali, scolarità, esperienze professionali - e le modalità 
per l’avvio dell’autorizzazione preventiva); 
•  al processo di reclutamento e selezione; 
•  alla gestione dell’accoglimento, che coincide con l’ingresso del neoassunto in azienda. 
Nella  tabella  di  seguito  sono  riportati  i  dati  relativi  alla  ripartizione  dei  dipendenti  per  categoria 
professionale, fascia di età, genere e area geografica.12 
 
 
 
 
                                                           
12 Il personale operativo in Guyana Francese ricomprende personale della Società Regulus, dipendenti distaccati della Società Avio 
S.p.A. e dipendenti distaccati di Ariane Group. Un’apposita Convenzione di Sito, redatta negli interessi delle diverse parti sociali, 
definisce i dettagli degli Accordi che regolano il rapporto di lavoro del personale distaccato. 
25 
 