 
Con riferimento alla operatività di Secosvim, invece, la scelta delle modalità operative per il trattamento degli 
aspetti ambientali è in capo all'Amministratore Unico della società che, con il supporto dei suoi collaboratori, 
adotta modalità gestionali e prassi in linea con il modello gestionale della capogruppo. 
Infine, nel rispetto dei principi generali sanciti dal Codice di Condotta di Gruppo, Regulus si è dotata di una 
Politica in materia di Qualità, Salute e Sicurezza sul lavoro e rispetto dell’Ambiente e di un Manuale Qualità, 
Sicurezza, Ambiente che, con riferimento al tema di gestione dell’ambiente, si basa su quanto stabilito dalla 
norma internazionale UNI EN ISO 14050:2010. A tal fine la Società ha definito una struttura dedicata di 
esperti, deputata alla gestione e presidio degli ambiti ambientali. In conformità alle legislazioni locali, Regulus 
elabora ed invia annualmente una relazione sulla gestione dei propri aspetti ambientali ed energetici al DEAL 
(Direction de l’Environnement, de l’Aménagement et du Logement) [GRI 413-1], autorità che sottopone la 
società francese, con la stessa cadenza, ad audit di controllo su specifici ambiti ambientali. A tal proposito, 
Regulus ha assunto l’impegno di intensificare indicatori di controllo al fine di ulteriormente rafforzare il 
sistema di monitoraggio delle proprie performance ambientali.  
Nello svolgimento del proprio processo produttivo il Gruppo genera impatti principalmente legati alle 
emissioni inquinanti in atmosfera, alla gestione dei prelievi e degli scarichi idrici e allo smaltimento dei rifiuti.  
Di seguito sono illustrate le modalità di gestione e le principali performance riconducibili agli aspetti 
ambientali più rilevanti (consumi energetici, idrici e generazione di rifiuti) delle società del Gruppo nel 2017.  
 
8.1 Consumi energetici ed emissioni 
I consumi energetici del Gruppo derivano principalmente dall’approvvigionamento di energia elettrica e 
termica per la conduzione delle proprie attività produttive. In adempimento a quanto richiesto dal d.lgs. 
102/2014, in Italia nel 2017 sono stati condotti degli audit energetici che hanno evidenziato alcune possibili 
aree di intervento al fine di migliorare le prestazioni energetiche della Società. 
[GRI 302-1] Consumi energetici. 
Tipologia di consumo (espressi in 
Italia  Guyana Francese  Totale 
GJ/anno) 
Energia elettrica  83.397,60     68.429,21     151.826,81      
Energia termica  245.109,60     -  245.109,60    
In caso di emergenza Regulus può disporre di una fonte energetica ausiliaria costituita da un gruppo 
elettrogeno di proprietà del CNES (Centre national d'études spatiales) alimentato a gasolio. Tuttavia essendo 
l’impianto di proprietà di terzi, ad uso promiscuo con altre entità e limitato il suo utilizzo, la Società non 
possiede strumenti di monitoraggio dei consumi afferenti a tale gruppo elettrogeno. 
Di seguito si riportano i dati sulle emissioni GHG indirette (scope 2 dei GRI standards) che derivano 
dall’approvvigionamento di energia elettrica e di energia termica. Nel 2017, il Gruppo ha emesso 22.242,17 
tonnellate di CO  eq/anno. [GRI 305-2] 
2
 
 
 
 
 
46 
 