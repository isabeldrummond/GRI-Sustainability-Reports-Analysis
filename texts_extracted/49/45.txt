 
8.  La responsabilità verso l’ambiente e il territorio 
La protezione dell’ambiente è una priorità che il Gruppo Avio ha statuito nel proprio Codice di Condotta, nel 
quale sono enunciati i princìpi fondamentali a cui ispirarsi per garantire la migliore gestione ambientale: 
•  non inquinare;  
•  ottimizzare costantemente l’impiego delle risorse naturali;  
•  sviluppare prodotti sempre più compatibili con l’ambiente. 
Analogamente, Regulus esplicita nella Carta Etica l’impegno di promuovere l’eco-efficienza. La società 
francese riconosce la propria responsabilità nei confronti della comunità locale in tema di protezione 
dell’ambiente  ed esprime  la  volontà  di orientare  le  scelte verso  la  riduzione  della  propria  impronta 
ambientale, nel rispetto delle disposizioni e regolamenti ambientali applicabili.  
Nel contesto in cui opera e alla luce della propria operatività, i principali rischi ambientali per il Gruppo 
possono derivare da incertezze e modifiche del quadro normativo e della prassi interpretativa, dal mancato 
ottenimento e rinnovo delle necessarie autorizzazioni in materia ambientale, da valutazioni di impatto 
ambientale incomplete o inadeguate dei prodotti, nonché da condizioni ambientali avverse (es. eventi 
naturali o atmosferici estremi).  
Nella gestione delle attività produttive, inoltre, le società operative del Gruppo possono incorrere in rischi 
riconducibili ad un uso non efficiente delle risorse naturali, di sbilanciamento di uno o più aspetti ambientali 
(es. suolo, acque, aria) in seguito ad un’errata valutazione del rischio e delle correlate azioni di gestione e 
mitigazione, riconducibile sia alla normale operatività che ad eventuali scenari accidentali. 
Tali  eventi  possono  determinare  potenziali  impatti  negativi sull’operatività e  conseguentemente  sulla 
situazione economica, patrimoniale e finanziaria del Gruppo, oltre a ricadute in termini di immagine e 
reputazione. 
Le società produttive del Gruppo hanno messo a punto e implementato sistemi di gestione ambientale 
strutturati, in linea con gli standard internazionali. Tra queste, Avio S.p.A. ha adottato un Sistema di Gestione 
Ambientale certificato rispondente allo standard internazionale UNI EN ISO 14001, per il quale è stato avviato 
il processo di transizione alla rinnovata versione 2015 della norma che si focalizza maggiormente su nuovi 
concetti quali l’analisi del contesto, la Prospettiva del Ciclo di Vita (Life Cycle Perspective) e la sistematica 
valutazione del rischio. Il sistema è composto da norme interne per la gestione ambientale implementate al 
fine di assicurare la puntuale identificazione degli impatti ambientali più rilevanti e l’adozione delle più 
efficaci  misure  gestionali  e  di  mitigazione,  attraverso  uno  strutturato  sistema  di  monitoraggio  delle 
prestazioni. 
L’attenzione  di  Avio  S.p.A.  alla  componente  ambientale  è  confermata  dall’Autorizzazione  Integrata 
Ambientale ottenuta dalla Provincia di Roma in data 30 giugno 2010 con Determinazione Dirigenziale R.U. 
4730 ai sensi del D.Lgs. 59/2005, per l’esercizio dell’attività legata agli impianti chimici per la fabbricazione di 
esplosivi. Con tale autorizzazione Avio S.p.A. deve garantire il rispetto di determinate prescrizioni operative 
ed il rispetto di specifici valori limite alle emissioni. Avio S.p.A. deve, inoltre, garantire: [GRI 413-1] 
•  il monitoraggio periodico degli impatti ambientali derivanti dalle attività svolte all’interno dello 
stabilimento sulla base di un Piano di Monitoraggio e Controllo definito; 
•  la comunicazione agli enti competenti dei dati ottenuti.  
 
44 
 