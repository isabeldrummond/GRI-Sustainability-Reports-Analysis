 
devono essere in possesso dei requisiti di eleggibilità, professionalità, onorabilità e almeno due devono 
possedere i requisiti di indipendenza richiesti. [GRI 102-24]  
Il Consiglio di Amministrazione possiede la facoltà di delegare parte delle proprie attribuzioni a un Comitato 
Esecutivo,  determinandone  i  limiti  della  delega,  il  numero  dei  componenti  e  le  relative  modalità  di 
funzionamento, nonché nominare uno o più Amministratori Delegati, conferendo loro i poteri, e costituire 
uno o più comitati interni. 
Tenuto conto che la Società è soggetta alla normativa Golden Power8, (i) è stato previsto nello Statuto sociale 
che le materie e le attività in relazione alle quali il Governo Italiano ha un diritto di opposizione ai sensi della 
normativa Golden Power applicabile alle società operanti nei settori della difesa e sicurezza nazionale, siano 
di competenza esclusiva del Consiglio di Amministrazione e non possano essere delegate; (ii) è stato 
costituito un Comitato ad hoc,  denominato Comitato Attività Strategiche, che si occupi delle tematiche 
connesse alla normativa Golden Power; (iii) è stato nominato un dirigente preposto alla gestione delle attività 
strategiche della Società, con particolare riguardo alla normativa Golden Power. 
Il Collegio Sindacale è composto da tre sindaci effettivi e due supplenti. Possono presentare una lista per la 
nomina dei sindaci i soci che, al momento della presentazione della lista, siano titolari di una quota di 
partecipazione almeno pari a quella determinata dalla Consob ai sensi delle disposizioni normative e 
regolamentari applicabili. [GRI 102-24] 
In conformità al Codice di Autodisciplina, il Consiglio di Amministrazione ha istituito: 
•  il Comitato Nomine e Compensi: deputato a funzioni consultive e propositive in merito alle figure 
professionali la cui presenza sia ritenuta opportuna all’interno del Consiglio e di definizione della 
politica per la remunerazione degli amministratori e dipendenti con responsabilità strategiche; 
•  il Comitato Controllo Rischi e Sostenibilità9: incaricato di supportare il Consiglio di Amministrazione 
nelle valutazioni e nelle decisioni relative al sistema di controllo interno e di gestione dei rischi, nonché 
in quelle relative all’approvazione delle relazioni finanziarie periodiche. 
In particolare, al Comitato Controllo Rischi e Sostenibilità sono assegnate le seguenti responsabilità sui temi 
Environmental, Social, Governance: 
•  esaminare e valutare (i) le politiche di sostenibilità volte ad assicurare la creazione di valore nel tempo 
per la generalità degli azionisti e per tutti gli stakeholder in un orizzonte di medio-lungo periodo nel 
rispetto dei principi di sviluppo sostenibile; (ii) gli indirizzi, gli obiettivi, e i conseguenti processi, di 
sostenibilità  e  la  rendicontazione  di  sostenibilità  sottoposta  annualmente  al  Consiglio  di 
Amministrazione; 
•  monitorare le iniziative internazionali in materia di sostenibilità e la partecipazione ad esse della 
Società, volta a consolidare la reputazione aziendale sul fronte internazionale; 
•  monitorare il posizionamento della Società rispetto ai mercati finanziari sui temi di sostenibilità, con 
particolare riferimento alla collocazione della Società negli indici etici di sostenibilità; 
•  esaminare le strategie profit e non profit della Società; 
                                                           
8 Disciplina normativa in materia di poteri speciali di intervento e di veto esercitati dal Governo sugli assetti societari nei settori 
nevralgici della difesa e della sicurezza nazionale e in quelli dell’energia, dei trasporti e delle comunicazioni. Nei primi due settori il 
Governo potrà agire in caso di «minaccia effettiva» di grave pregiudizio per gli interessi essenziali della difesa e della sicurezza sociale.  
9 Il Comitato Controllo e Rischi, a seguito dell’approvazione del Consiglio di Amministrazione, ha assunto la denominazione Comitato 
Controllo Rischi e Sostenibilità a valere dal 13 settembre 2017, ai fini di supervisionare le attività in materia di sostenibilità in risposta 
alle richieste conseguenti ai recenti sviluppi normativi. 
14 
 