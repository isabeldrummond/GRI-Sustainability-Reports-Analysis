 
3.  La Governance  
3.1. Il modello di governance adottato  
Avio adotta, quale modello di riferimento per la propria corporate governance, le disposizioni del Codice di 
Autodisciplina promosso da Borsa Italiana. Come indicato nella Relazione sul governo societario e gli assetti 
proprietari, consultabile sul sito internet del Gruppo nella sezione “Corporate Governance” e a cui si rimanda 
per maggiori dettagli, il sistema di governo societario di Avio è strutturato secondo il modello tradizionale di 
amministrazione e controllo e si caratterizza per la presenza degli organi di seguito indicati: 
•  Assemblea dei Soci; 
•  Consiglio di Amministrazione; 
•  Collegio Sindacale.  
Ai sensi dello Statuto, sono previsti ruoli e responsabilità distinti dei vari organi sociali all’interno di tale 
modello: l’Assemblea, quale espressione dell’interesse della generalità degli azionisti, esprime, attraverso le 
proprie deliberazioni, la volontà sociale; il Consiglio di Amministrazione, è l’organo investito dei più ampi 
poteri per la gestione ordinaria e straordinaria della Società, con facoltà di compiere tutti gli atti ritenuti 
opportuni per il conseguimento dell’oggetto sociale, fatta eccezione per quelli riservati all’Assemblea dalla 
legge; il Collegio Sindacale vigila sul processo di informativa finanziaria, revisione legale, in particolare per 
quanto concerne la prestazione di servizi non di revisione. Il Consiglio di Amministrazione della Capogruppo 
attualmente in carica, in qualità di più alto organo di governo, è composto da nove membri7, di cui 4 
indipendenti ai sensi dell’art. 148 del TUF e dell’art. 3 del Codice di Autodisciplina. Come riportato di seguito, 
la sua composizione rispetta le disposizioni in materia di equilibrio tra generi. 
Il Consiglio di Amministrazione di Avio S.p.A. 
Nome  Ruolo 
Roberto Italia  Presidente 
Giulio Ranzo  Amministratore Delegato 
Donatella Sciuto  Amministratore Indipendente 
Maria Rosaria Bonifacio  Amministratore Indipendente 
Monica Auteri  Amministratore Indipendente 
Giovanni Gorno Tempini  Amministratore Indipendente 
Vittorio Rabajoli  Amministratore 
Luigi Pasquali  Amministratore 
Stefano Ratti  Amministratore 
Gli Amministratori sono nominati dall’Assemblea e restano in carica per tre esercizi, mediante il meccanismo 
del voto di lista volto a garantire la presenza in Consiglio di Amministrazione di tre amministratori eletti dalla 
minoranza, nonché il rispetto delle disposizioni in materia di equilibrio tra generi. Tutti gli amministratori 
                                                           
7 Tra loro, ci sono due membri del consiglio di amministrazione con oltre 55 anni, mentre i restanti sette membri hanno tra i 45 e 55 
anni. I membri del consiglio sono sei uomini e tre donne [GRI 405-1]. 
13 
 