GRUPPO BANCARIO BANCA POPOLARE PUGLIESE
Rispetto delle norme (compliance)
Il rischio di non conformità alle norme è il rischio di incorrere in sanzioni giudiziarie o
amministrative, perdite finanziarie rilevanti o danni di reputazione in conseguenza di vio­
lazioni di norme imperative esterne e interne. Al riguardo, il Gruppo ha adottato una po­
litica tesa ad assicurare la conformità della condotta di tutti i dipendenti e collaboratori,
nonché dei processi e delle procedure, a leggi e regolamenti comunitari e nazionali e a
norme professionali, al Codice Etico e ai Codici di Condotta della Società e alle politiche
del Gruppo.
La Funzione di Conformità ha la responsabilità di presidiare, secondo un approccio basato
sul rischio, il rischio di non conformità alle norme di etero e autoregolamentazione con ri­
guardo a tutta l’attività aziendale.
La Funzione di Conformità è collocata alle dirette dipendenze del Consiglio di Amministra­
zione – il quale nomina il Responsabile, sentito il Collegio Sindacale –e deve essere in pos­
sesso dei requisiti di autorevolezza, indipendenza e professionalità che le consentono di
operare in assoluta autonomia e avere accesso a tutte le informazioni rilevanti per lo svol­
gimento delle proprie attività di controllo.
La Funzione opera sulla base di un piano annuale di attività, sottoposto ad approvazione
del Consiglio di Amministrazione della Capogruppo, nel quale sono identiﬁcati i principali
rischi cui è esposto il Gruppo e sono programmati i relativi interventi di veriﬁca.
Per l’individuazione delle norme applicabili alla Banca e la tempestiva misurazione/valu­
tazione del loro impatto, anche economico, su processi e procedure aziendali è stata adot­
tata la Procedura “ABICS ­ ABI Compliance System” che, anche per il tramite dell’applica­
tivo di supporto “ABICS 3 Platform”, consente di eﬀettuare l’analisi della normativa, dei re­
lativi riﬂessi sull’operatività e sui processi aziendali, nonché l’individuazione dei presìdi da
attivare per la prevenzione dei potenziali rischi di non conformità.
La Funzione eﬀettua, altresì, veriﬁche sui processi operativi e la loro conformità alle norme
interne ed esterne, al ﬁne di valutare l’eﬃcacia dei presìdi approntati dalla Banca.
Con cadenza almeno annuale la Funzione presenta ai vertici aziendali una relazione sul­
l’attività svolta, le veriﬁche eﬀettuate, i risultati emersi, i punti di debolezza rilevati e gli
interventi proposti per la loro rimozione.
Corruzione, riciclaggio e ﬁnanziamento al terrorismo
La corruzione rientra nei “reati presupposto” del D.Lgs. 231/2001 sulla responsabilità am­
ministrativa delle imprese. Con l’adozione del Modello di Organizzazione e Gestione, di
cui si è detto nel paragrafo precedente, il Gruppo ha stabilito regole e procedure atte a
presidiare e prevenire il rischio di corruzione in tutte le sue forme. Il Codice Etico stigma­
tizza sia condotte di condizionamento della controparte che condotte tese ad assecondare
possibili condizionamenti provenienti dall’esterno.
32