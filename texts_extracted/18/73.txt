GRUPPO BANCARIO BANCA POPOLARE PUGLIESE
Distribuzione della catena di fornitura
“Considerato il forte legame con il territorio e gli obiettivi di sviluppo dell’economia locale, la
Banca, ferma la valutazione sulla convenienza dell’oﬀerta, sulla rispondenza della stessa alle
esigenze aziendali e sull’aﬃdabilità generale dei fornitori, privilegia gli imprenditori e i profes­
sionisti locali. Nella scelta dei soggetti con cui stipulare i contratti ovvero cui aﬃdare gli incarichi,
la Banca adotta criteri ispirati a princìpi di competenza, economicità, trasparenza e correttezza,
integrità morale e professionalità dei potenziali candidati.” 
(Codice Etico BPP)
Nel 2019 il Gruppo ha collaborato con circa 1.600 fornitori, che hanno fatturato alla Banca
complessivamente 54 milioni di euro circa. Il 73% dei fornitori riguarda fornitori locali (75%
nel 2018 e 79% nel 2017), ovvero fornitori che esercitano la propria attività nelle province
in cui opera il Gruppo, che hanno fatturato il 35% circa (37% nel 2018 e 41% nel 2017)
del fatturato complessivo, considerato che relativamente ai servizi informatici, data la spe­
ciﬁcità e l’esigenza di sinergie, la Banca ha fatto ricorso ad un Consorzio tra Banche (CSE),
presenti su tutto il territorio italiano, che ha sede a Bologna.
La scelta viene rivolta, infatti, principalmente verso fornitori la cui area operativa sia nei
territori di insediamento della Banca tenendo comunque conto della parità di condizioni e
della economicità dell’oﬀerta.
Essi appartengono prevalentemente alle categorie di artigiani, piccoli imprenditori e pro­
fessionisti. 
Il Gruppo nella scelta dei fornitori tiene conto dell’impegno del fornitore a rispettare le
norme sulla salvaguardia e tutela dell’ambiente, sulla contrattazione collettiva e sicurezza
sul posto di lavoro e della capacità di far fronte, in funzione della natura del servizio, agli
obblighi di riservatezza.
Il Gruppo gestisce il processo di acquisto di beni e servizi secondo princìpi di trasparenza
e correttezza, nell’osservanza delle condizioni contrattuali e delle previsioni normative. I
rapporti con i fornitori sono orientati a perseguire correttezza, professionalità, serietà e
aﬃdabilità al ﬁne di instaurare e/o proseguire i rapporti con gli stessi operando valutazioni
su elementi oggettivi insiti nel processo di miglioramento tecnologico e ambientale degli
ambienti di lavoro. 
Il Codice Etico prevede una speciﬁca sezione dedicata alle relazioni con i fornitori che de­
vono essere improntate al rispetto dei princìpi e valori in esso rappresentati. La violazione
accertata da parte dei fornitori legittima il Gruppo ad adottare i provvedimenti che riterrà
opportuni, ivi compresa la risoluzione dei contratti.
Interventi e supporto per iniziative sociali
Da sempre, il Gruppo promuove iniziative e progettualità ad alto ritorno sociale e a sup­
porto della comunità in cui opera sia attraverso la Fondazione Banca Popolare Pugliese “Gior­
gio Primiceri” Onluse il Fondo di Mutualità e Assistenzache attraverso proprie iniziative, co­
me rappresentato nel seguito. 
72