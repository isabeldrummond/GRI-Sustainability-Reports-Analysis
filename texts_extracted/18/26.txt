DICHIARAZIONE CONSOLIDATA DI CARATTERE NON FINANZIARIO 2019 www.bpp.it
11     Analisi di materialità
Per la deﬁnizione delle tematiche maggiormente rilevanti per il Gruppo, è stato adottato
il principio di materialità, enunciato dai GRI Standards, sulla base del quale un’informazione
è rilevante qualora la sua omissione possa inﬂuenzare signiﬁcativamente le decisioni degli
utilizzatori del report.
In particolare, sono considerati rilevanti, o materiali, quegli aspetti che riﬂettono gli impatti
economici, sociali e ambientali signiﬁcativi per l’organizzazione o che inﬂuenzano in modo
sostanziale le valutazioni e le decisioni degli stakeholder.
Il Gruppo Banca Popolare Pugliese ha realizzato la sua analisi di materialità con l’obiettivo
di individuare i temi rilevanti, per sé e per gli stakeholder, ovvero quei temi che inﬂuiscono
in modo signiﬁcativo sulla capacità di creare valore nel breve, medio e lungo periodo.
Lo sviluppo dell’analisi di materialità, e quindi l’individuazione dei temi rilevanti del Gruppo,
è stato condotto attraverso un processo che si è articolato nelle seguenti fasi:
1. Individuazione delle tematiche di sostenibilità potenzialmente rilevanti, attraverso l’analisi
di documenti interni, analisi di benchmarking su altri gruppi bancari, nonché analisi di
documenti e linee guida sulla rendicontazione di sostenibilità nel settore ﬁnanziario.
2. Selezione e categorizzazione dei temi materiali,partendo dalla long list di tematiche di so­
stenibilità individuate nella fase precedente, è stata deﬁnita con l’interessamento delle
Funzioni aziendali una short listdi tematiche di sostenibilità rilevanti.
3. Prioritizzazione dei temi materiali, realizzata attraverso questionari sottoposti ai Respon­
sabili delle Funzioni aziendali che intrattengono relazioni con gli stakeholderindividuati
secondo la prospettiva della Banca, intesa come entità nel suo complesso, e dei singoli
stakeholderrilevanti speciﬁcatamente individuati.
4. Revisione, Condivisione e Approvazione del processo e dei risultati con gli Organi e i Comitati
preposti(Direzione Generale, Comitato Interno Controlli e Rischi, Consiglio di Ammini­
strazione, Comitato Consiliare e Collegio Sindacale).
Per il 2019, sulla base delle attività svolte, sono stati sostanzialmente confermati i risultati
dell’analisi di materialità 2018 con riferimento alla lista delle Tematiche rilevanti per il Grup­
po Rilevanza Gruppo. 
L’aggiornamento della prioritizzazione delle tematiche per gli stakeholderRilevanza Stake­
holder è avvenuto recependo i risultati delle attività di ascolto e coinvolgimento diretto
degli stakeholderrealizzate nel corso del 2019, integrati con quelle derivanti dall’attività di
coinvolgimento svolta nel 2018.
Le tematiche rilevanti ai ﬁni della sostenibilità sono state, inﬁne, posizionate all’interno di
una mappa a due dimensioni (matrice di materialità) rappresentative, da un lato, della rile­
vanza che tali aspetti hanno sull’organizzazione del Gruppo e, dall’altro, delle aspettative
e priorità degli stakeholder.
25