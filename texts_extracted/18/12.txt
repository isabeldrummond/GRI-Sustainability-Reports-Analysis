DICHIARAZIONE CONSOLIDATA DI CARATTERE NON FINANZIARIO 2019 www.bpp.it
 La controllata Bpp Service è nata nel 2002 con l’obiettivo di svolgere attività ausiliarie e
strumentali a quelle della Capogruppo per la difesa del valore dei crediti vantati dalla Banca
e del loro concreto recupero. In particolare, la Società segue le aste immobiliari in cui è in­
teressata la Capogruppo e, se del caso, cura l’acquisto di immobili o diritti reali immobiliari
di qualunque genere, la gestione degli stessi e la loro alienazione a terzi; svolge poi l’attività
di gestione e recupero bonario dei crediti in mora di minore importo della controllante.
Nel 2013, l’attenzione alle tematiche sociali, culturali e scientiﬁche ha visto la costituzione
della Fondazione Banca Popolare Pugliese “Giorgio Primiceri”– Onlus, ente noproﬁt privato
e autonomo che svolge la sua attività nei settori dell’Arte, della Formazione, della Ricerca,
della Salute e Solidarietà.
L’anno 2019, in particolare, ha segnato per Banca Popolare Pugliese un importante anniver­
sario: quello dei suoi 25 anni. Per tale avvenimento è stata ideata e realizzata una campagna
di comunicazione sui social mediante la pubblicazione di 25 post con l’obiettivo di raccontare
storie e personaggi che hanno segnato gli anni del Gruppo Banca Popolare Pugliese.
4      Assetto organizzativo del Gruppo Banca Popolare Pugliese
L’assetto organizzativo della Capogruppo Banca Popolare Pugliese si articola in:
• Direzione Generale, in staﬀ alla quale vi sono tre Funzioni Centrali (Segreteria Generale,
Segreteria Aﬀari Legali e Personale). Dalla Direzione Generale dipendono cinque Dire­
zioni Centrali (Operativa, Commerciale, Amministrazione e Finanza, Crediti e Controllo
e Recupero), cui fanno capo le varie Funzioni di linea. 
Come previsto dalla normativa di vigilanza, vi sono tre Funzioni di controllo (Conformità
e Risk Management per i controlli di secondo livello e Internal Audit per quelli di terzo
livello) direttamente dipendenti dal Consiglio di Amministrazione.
• Rete,composta da 105 Filiali, raggruppate in 8 Distretti, da figure specialistiche e in
particolare 39 Promotori Finanziari, 22 Gestori Imprese e 21 Gestori Imprese Junior
e da 110 Agenti in Attività Finanziaria che promuovono principalmente il credito ai
privati.
La Banca si avvale inoltre diCanali Virtuali, quali il sito istituzionale e il Customer Care(Nu­
mero Verde 800.99.14.99).
Le Filiali sono situate nelle regioni del Sud Italia e in particolare in Puglia, Molise, Campania,
Basilicata e Abruzzo. La maggior parte di esse è concentrata in Puglia, e in particolare nella
provincia di Lecce, nucleo originario di espansione della Banca.
Gli Agenti in Attività Finanziaria operano in Puglia, Sicilia, Campania, e, più marginalmente,
nel Lazio, Toscana, Molise, Abruzzo, Basilicata e Sardegna.
Grazie alla sua presenza così capillare la Banca è in grado di conoscere a fondo i Clienti e
i loro bisogni e di proporre soluzioni adeguate e personalizzate.
11