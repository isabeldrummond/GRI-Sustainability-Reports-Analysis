GRUPPO BANCARIO BANCA POPOLARE PUGLIESE
6      Governance del Gruppo
La Banca ha adottato il modello di amministrazione e controllo tradizionale, che contempla
la presenza di un Consiglio di Amministrazione, investito di tutti i poteri per l’ordinaria e
straordinaria amministrazione della Società (tranne quelli che spettano esclusivamente al­
l’Assemblea dei soci), e di un Collegio Sindacale che vigila sull’osservanza delle norme di
legge, regolamentari e statutarie, sul rispetto dei princìpi di corretta amministrazione, sul­
l’adeguatezza degli assetti organizzativi e contabili, sulla funzionalità del complessivo si­
stema dei controlli interni. 
Tale scelta consegue ad una valutazione compiuta sulla base di parametri, quali la struttura
proprietaria e il grado di apertura al mercato, le sue dimensioni e la complessità operativa,
gli obiettivi strategici di medio e lungo periodo, la struttura organizzativa del Gruppo, in­
dicati nelle Disposizioni di Vigilanza, non disgiunta dalla considerazione delle peculiarità
della Banca, della sua storia, del suo programma societario e dei valori etici e del credito
popolare che hanno guidato le scelte organizzative e di governo nel tempo adottate.
Lo Statuto della Capogruppo disciplina le linee fondamentali dell’organizzazione societaria,
indicando in maniera chiara e deﬁnita le competenze e i poteri degli Organi di governo so­
cietario e i limiti delle deleghe che possono essere attribuite. 
Costituiscono Organi di governo societario della Banca:
• l’Assemblea dei Soci;
• il Consiglio di Amministrazione, composto da tredici membri e in carica per tre anni;
• il Comitato Esecutivo, composto da sei membri, scelti tra gli Amministratori in carica;
• il Presidente del Consiglio di Amministrazione;
• il Collegio Sindacale composto da tre sindaci eﬀettivi e due supplenti e in carica per tre
anni.
Il Consiglio di Amministrazione, al ﬁne di espletare al meglio i propri compiti in materia di
assunzione, monitoraggio e valutazione dei rischi nonché di impostazione e veriﬁca del si­
stema dei controlli interni della Banca e del Gruppo, in termini di funzionalità, eﬃcienza
ed eﬃcacia, si avvale dell’ausilio del Comitato Consiliare sui Rischi. 
Esso svolge funzioni consultive e, ove necessario, istruttorie a supporto del Consiglio di
Amministrazione in materia di rischi e di sistema dei controlli interni. Il Comitato è com­
posto da tre amministratori non esecutivi e in maggioranza indipendenti, in possesso di
competenza in materia contabile, ﬁnanziaria, organizzativa e normativa di settore, che du­
rano in carica tre anni.
L’attività di ciascun Organo è disciplinata da appositi Regolamenti che sono pubblicati e
messi a disposizione nelle forme opportune.
Di seguito la composizione degli Organi di amministrazione e controllo della Capogruppo
per età e per genere.
14