DICHIARAZIONE CONSOLIDATA DI CARATTERE NON FINANZIARIO 2019 www.bpp.it
Con cadenza annuale è inoltre rivista e aggiornata la Policy di Sicurezza Informatica, che si
ispira allo Standard ISO 27001­2:2013 e ha l’obiettivo di descrivere le politiche, i princìpi,
le norme di sicurezza e i requisiti di conformità di particolare rilevanza per il Gruppo, se­
condo i seguenti domini:
1.   Politiche di Sicurezza.
2.   Organizzazione della Sicurezza.
3.   Classiﬁcazione e Controllo degli Asset.
4.   Politiche del Personale in materia di Sicurezza delle Informazioni.
5.   Sicurezza ﬁsica e dell’ambiente.
6.   Gestione operativa e della comunicazione.
7.   Controllo degli accessi.
8.   Sviluppo e Manutenzione dei Sistemi.
9.   Gestione della Continuità Operativa.
10.Conformità.
La sicurezza delle informazioni e delle risorse informatiche è garantita attraverso misure
di protezione a livello ﬁsico e logico, la cui intensità di applicazione è graduata in relazione
alle risultanze della valutazione del rischio (classiﬁcazione delle risorse informatiche in ter­
mini di sicurezza).
La Funzione di Sicurezza Informatica, deputata allo svolgimento dei compiti specialistici
in materia di sicurezza delle risorse ICT:
• assicura la coerenza dei presìdi di sicurezza con la normativa interna; in particolare, ga­
rantisce opportuni presìdi volti a soddisfare i requisiti di sicurezza previsti per i pagamenti
eseguiti tramite Internet;
• partecipa alla progettazione, realizzazione e manutenzione dei presìdi di sicurezza, assi­
cura il monitoraggio nel continuo delle minacce applicabili alle diverse risorse informa­
tiche;
• esegue lo svolgimento dei test di sicurezza prima dell’avvio in produzione di un nuovo
applicativo, per garantirne la robustezza e l’eﬃcacia; le modiﬁche proposte rientrano nel
processo di gestione dei cambiamenti;
• rileva gli incidenti di sicurezza nel corso delle attività di monitoraggio;
• predispone reportistica mensile sull’andamento degli incidenti e una sintesi annuale, che
sottopone al Business Continuity Manager;
• informa eventualmente gli utenti coinvolti sullo stato dell’incidente, segnalando poi la
chiusura dello stesso.
Ricorrendone le condizioni, la Funzione ICT pianiﬁca ed esegue le attività di Disaster Reco­
very,i cui esiti, secondo i ﬂussi informativi deﬁniti nel Piano di Continuità Operativa, sono
comunicati al Business Continuity Manager, al Direttore Generale e al Consiglio di Ammi­
nistrazione.
Nel corso del 2019 sono pervenute n. 4 richieste di cancellazione dei dati personali da
parte di clienti (esercizio dei diritti ex art. 15 e segg. GDPR) e n. 1 reclamo inerente al
trattamento dei dati. 
67