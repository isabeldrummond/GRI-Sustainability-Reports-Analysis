GRUPPO BANCARIO BANCA POPOLARE PUGLIESE
13     Responsabilità verso le persone
13.1 Valorizzazione e crescita delle persone
“Le Risorse Umane sono un essenziale bene aziendale; il loro sviluppo rappresenta un fattore
fondamentale per il raggiungimento degli obiettivi dell’Azienda.”
(Codice Etico BPP)
La Banca Popolare Pugliese, in qualità di Capogruppo, in perfetta coerenza con i valori espli­
citati nel Codice Etico, si è dotata nel tempo del Manuale della Politica del Personaleche:
• indica i princìpi e i valori che ispirano l’Azienda nelle scelte gestionali che riguardano il
personale;
• favorisce la diﬀusione e la condivisione delle decisioni e delle strategie aziendali;
• accresce il senso di appartenenza all’Azienda e l’attenzione alla cura dell’immagine azien­
dale contribuendo alla creazione di un miglior clima interno;
• tiene conto delle legittime aspettative dei dipendenti e crea le premesse per avere perso­
nale qualiﬁcato e motivato con un adeguato programma di pianiﬁcazione delle carriere;
• propone ai Capi uno stile gestionale omogeneo e li guida nella gestione, motivazione,
valutazione e sviluppo dei propri collaboratori;
• contribuisce alla realizzazione di un sistema di relazioni sindacali nell’ottica del rispetto
dei ruoli e delle funzioni delle parti.
Il Gruppo pone in essere ogni azione atta a prevenire, al proprio interno, qualsiasi forma di
molestia, psicologica o ﬁsica, nei confronti dei dipendenti. Essa, nell’ambito delle proprie
speciﬁche attività, si ispira ai princìpi di tutela e salvaguardia dell’ambiente e persegue
l’obiettivo di garantire e preservare la salute e l’integrità del Personale e dei propri colla­
boratori, adottando ogni opportuna iniziativa.
L’azione e i comportamenti di tutto il Personale del Gruppo devono essere improntati al­
l’osservanza dei princìpi di tutela e rispetto della persona umana, a lealtà, a correttezza nei
rapporti personali e a logiche operative impostate sull’integrazione e collaborazione inter­
funzionale, sulla responsabilizzazione delle persone, sullo spirito di squadra e sul rispetto
dei rapporti gerarchici e funzionali al ﬁne di perseguire gli obiettivi aziendali.
Organico del Gruppo 
I dipendenti del Gruppo al 31 dicembre 2019 sono 817, in decremento di 30 unità rispetto
a dicembre 2018, quale eﬀetto compensativo tra nuove assunzioni e uscite, queste ultime
caratterizzate in particolare da un più elevato numero di accordi di esodo anche per eﬀetto
dell’introduzione della c.d. “Quota 100”. 
Il 100% del Personale dipendente, sia a tempo determinato sia a tempo indeterminato,
opera nel Sud Italia, ed è coperto da contratti collettivi di lavoro.
44