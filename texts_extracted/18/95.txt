GRUPPO BANCARIO BANCA POPOLARE PUGLIESE
Con riferimento ai riﬁuti pericolosi, in considerazione del fatto che gli unici riﬁuti deﬁniti
pericolosi rinvenibili all’interno degli immobili del Gruppo derivano da attività manutentive
(per esempio, tubi al neon, batterie al piombo, toner per stampa esauriti, apparecchiature
elettriche ed elettroniche fuori uso, ecc.), la Banca individua la responsabilità dello smalti­
mento nella ﬁgura dell’azienda manutentrice/fornitrice. In questo particolare caso, infatti,
il manutentore si conﬁgura come produttore del riﬁuto, attenendosi alle disposizioni vigenti
in materia (ex art. 266, comma 4, del D.Lgs. 152/06).
15.2 Impatto ambientale indiretto
A partire dalla presente rendicontazione il Gruppo ha inserito tra le tematiche da rendi­
contare il tema “Impatto ambientale indiretto”, in quanto, seppur al di sotto della soglia di
materialità, il Gruppo pone in essere varie attività ad impatto ambientale “indiretto” sia, ad
esempio, nell’ambito dei prodotti oﬀerti sia con iniziative e campagne di sensibilizzazione
sul tema.
Nello speciﬁco, il Gruppo nella propria oﬀerta al cliente include prodotti e servizi con rica­
duta positiva in termini di impatto ambientale. Al riguardo, si ricordano i ﬁnanziamenti che
il Gruppo concede a PMI per la realizzazione di iniziative di eﬃcientamento energetico,
gli investimenti agevolati con la misura Titolo IV ­ “Aiuti per la tutela dell’ambiente” POR
PUGLIA 2014/2020 con obiettivo l’eﬃcienza energetica, la cogenerazione ad alto rendi­
mento e la produzione di energia da fonti rinnovabili. 
In tale contesto, si ricordano inoltre i ﬁnanziamenti destinati all’agricoltura e in particolare,
a conferma del continuo sostegno e supporto del territorio, i ﬁnanziamenti destinati al
reimpianto degli oliveti danneggiati dal batterio della Xylella.
Al riguardo, il Gruppo si pone quali obiettivi di miglioramento futuri quelli di integrare i
prodotti sostenibili ad oggi presenti nell’oﬀerta con altri che possano premiare le aziende
a più elevata attenzione sul tema della sostenibilità.
Con riferimento, invece, all’impatto indiretto da iniziative di sensibilizzazione sul tema, nel
2019 il Gruppo ha avviato un’intensa campagna di comunicazione e sensibilizzazione per la
tutela e il rispetto dell’ambiente, attraverso una serie di attività:
• realizzazione di un calendario da tavolo da consegnare ai clienti/stakeholdersulle buone
prassi da utilizzare quotidianamente, facendo in tal modo accrescere la consapevolezza
che l’ambiente riguardi tutti;
• realizzazione delle info­graﬁche, di cui si riportano alcune di seguito, veicolate tramite i
canali social, che hanno richiamato le buone prassi in questione;
94