DICHIARAZIONE CONSOLIDATA DI CARATTERE NON FINANZIARIO 2019 www.bpp.it
Le modalità di attivazione dei contratti prevedono una fase di analisi preliminare delle esi­
genze di supporto legate prevalentemente agli interventi sostitutivi del personale, al ﬁne
di assicurare i necessari livelli di servizio.
Nel corso degli anni il ricorso al lavoro interinale pertanto si è rivelato un’ottima palestra
per il reclutamento e la conseguente possibilità di assunzione.
Rete Agenti in Attività Finanziaria
Nel corso del 2019, al ﬁne di garantire il potenziamento di alcuni comparti e la presenza
della Rete Agenti anche in territori non presidiati dalla Banca, è stata realizzata un’intensa
attività di selezione che ha determinato l’ingresso in Rete di 18 nuovi Agenti in Attività Fi­
nanziaria. Il processo di selezione degli Agenti in Attività Finanziaria, realizzato nel rispetto
della normativa interna ed esterna di riferimento, viene eﬀettuato:
• senza alcuna discriminazione di sesso, cittadinanza e nazionalità;
• nelle aree geograﬁche nelle quali è previsto lo sviluppo dell’attività commerciale della
Banca;
• tenendo conto dei requisiti previsti dall’elenco degli Agenti in Attività Finanziaria del­
l’Organismo degli Agenti e Mediatori (OAM);
• tenendo conto dei requisiti di onorabilità e professionalità dei candidati Agenti.
13.3 Sviluppo del welfare
La Banca Popolare Pugliese, come da sua politica ormai consolidata, ha perseguito anche
nel 2019 l’obiettivo di avere una gestione attenta e responsabile nei confronti del perso­
nale mirata a garantire un buon livello di welfare aziendale.
Proprio in quest’ottica la Banca Popolare Pugliese verso il ﬁnire del 2019 ha ritenuto di
voler cogliere l’opportunità di aderire al bando “Conciliamo”, bandito dal Dipartimento per
le Politiche della famiglia. L’iniziativa consente alle aziende di prevedere degli interventi in
favore dei dipendenti nell’ambito della salute e del benessere. Sono stati individuati gli in­
terventi con cui partecipare al bando. 
La Banca pone in essere una serie di iniziative orientate alla tutela della serenità dei propri
collaboratori e delle loro famiglie sottolineando con strumenti contrattuali e retributivispe­
ciﬁci interventi volti ad accrescere il senso di appartenenza e di solidarietà, tra cui:
• previdenza complementare: attualmente sono attivi 3 Fondi destinatari dei contributi ver­
sati dall’Azienda e dai collaboratori iscritti; l’accordo aziendale sottoscritto con le OO.SS.
nel 2018 ha stabilito il progressivo aumento dell’aliquota contributiva a carico dell’Azien­
da, che è pari al 4% dall’1.01.2019;
• polizza infortuni: tutti i collaboratori beneﬁciano di una copertura assicurativa contro gli in­
fortuni professionali ed extraprofessionali il cui premio è totalmente a carico della Banca;
• polizza sanitaria: tutti i collaboratori beneﬁciano di una copertura assicurativa sanitaria;
il premio, a carico dell’Azienda, può essere integrato dal dipendente ed esteso ai familiari
ﬁscalmente non a carico;
• polizza vita: tutti i collaboratori beneﬁciano di una copertura assicurativa caso morte/in­
validante permanente il cui premio è a totale carico della Banca;
55