GRUPPO BANCARIO BANCA POPOLARE PUGLIESE
Fondo tutti i dipendenti di Banca Popolare Pugliese, nonché tutti i dipendenti delle società
controllate dalla Banca Popolare Pugliese.
Nel corso dell’anno 2019 ai Soci interessati da particolari situazioni di salute sono stati
elargiti contributi per oltre il 34% delle entrate totali dello stesso anno, rispettando quanto
citato dall’art. 24 dello Statuto del Fondo.
Nell’anno passato le iniziative di beneﬁcenza e solidarietà sociale, oltre ad essere state de­
stinate a varie associazioni presenti sia sul territorio locale che nazionale, hanno interessato
diverse famiglie residenti sul territorio locale che versano in situazioni di diﬃcoltà.
Questa attività si è concretizzata con il supporto del gruppo “Progetto di Solidarietà” che,
oltre a individuare le famiglie bisognose, ha anche coinvolto i dipendenti tutti della Banca,
organizzando la raccolta di viveri, vestiario e materiale didattico, curandone la successiva
consegna diretta o mediante associazioni presenti sul territorio.
Nel corso del 2019 sono state realizzate, inoltre, diverse iniziative ricreative, culturali e
turistiche che hanno registrato una cospicua partecipazione, favorendo incontri e scambi
di idee e conoscenza tra gli associati e le loro famiglie.
Il Fondo continua a sostenere la Polisportiva BPP mediante un contributo annuale desti­
nato alle attività tipiche dell’Associazione.
Il Fondo, nel promuovere le varie iniziative e per dar corso agli interventi a favore degli
iscritti colpiti da eventi dannosi e sfortunati, si avvale della quota annuale dei Soci, nonché
del corposo contributo elargito dalla Banca.
Altre iniziative a carattere sociale
Nel corso del 2019 il Gruppo ha sostenuto direttamente numerosi progetti e iniziative in
campo scientiﬁco, assistenziale, umanitario, sportivo e ambientale promossi da associa­
zioni, enti e istituzioni sia dei territori in cui il Gruppo opera che nazionali.
A solo titolo esempliﬁcativo, si ricordano alcune tra le iniziative sostenute nel 2019:
• Progetto “Il mare di tutti”,nato nel Salento, presso San Foca, al Lido Coiba, rivolto alle
persone aﬀette dalla sclerosi multipla. Un lido attrezzato, uno staﬀ medico e un bravis­
simo ﬁsioterapista, supportati dalla collaborazione dei volontari dell’Associazione “Sun­
rise” di Borgagne, hanno consentito alle persone aﬀette da sclerosi multipla di beneﬁciare
della talassoterapia con sedute gratuite di ﬁsioterapia in acqua;
• 14aedizione “Luoghi d’allerta”a cura dell’Associazione culturale Fondo Verri, per un’ac­
curata esplorazione del territorio salentino;
• Progetto triennale All Right / Arte&Diritti Umani con il quale il mercato coperto di Liz­
zanello è stato trasformato in laboratorio urbano, diventando così nuovo spazio pubblico
fruibile per eventi culturali e sociali;
74