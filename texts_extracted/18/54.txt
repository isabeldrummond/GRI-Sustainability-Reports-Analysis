DICHIARAZIONE CONSOLIDATA DI CARATTERE NON FINANZIARIO 2019 www.bpp.it
La selezione dei ﬁgli dei dipendenti rientra nella politica di esodo del personale dipendente.
È una modalità di esodo accessoria e connessa alla sussistenza di requisiti sia in capo al
dipendente genitore sia al ﬁglio candidato, il quale sostiene una prova di selezione struttu­
rata con un consulente psicologo, il cui esito positivo consente di svolgere uno stage in ﬁ­
liale solitamente di sei mesi, ﬁnalizzato all’apprendimento delle principali nozioni previste
dal ruolo di assistente alla clientela. 
Successivamente al periodo di stage, previa veriﬁca del livello di apprendimento, viene for­
mulata proposta di assunzione con contratto di lavoro a tempo determinato, al termine
del quale, in caso di valutazione complessiva positiva, verrà proposta la deﬁnitiva conferma
in servizio con contratto di lavoro a tempo indeterminato.
La selezione di ﬁgure qualiﬁcate riguarda risorse con competenze non presenti in Azienda
e si basa sulla ricerca di personale portatore di competenze acquisite in altri contesti lavo­
rativi bancari e non, allo scopo di individuare candidature idonee a ricoprire una o più po­
sizioni lavorative vacanti in seno all’organizzazione.
Stage formativi
L’esperienza derivante dagli stage formativi che la Banca ogni anno riserva a numerosi neo­
laureati del territorio pugliese e non rappresenta per loro un importante punto di partenza
nel mondo del lavoro e un’opportunità per acquisire competenze e sviluppare capacità,
spendibili poi nel mercato del lavoro; all’Azienda stessa consente di veriﬁcare le potenzialità
dei ragazzi ed eventualmente inserirli in percorsi di sviluppo professionale. 
La Banca stringe convenzioni con le principali università italiane riservando in particolare
all’Università del Salento, nell’ambito dell’accordo quadro per la gestione della tesoreria,
n. 10 stage post laurea e n. 10 tirocini curriculari della durata di un mese.
Nel 2019 sono stati attivati n. 33 stage formativi (33 nel 2018) di cui 15 curriculari.
Lavoro interinale
Per far fronte alle esigenze delle ﬁliali legate ai periodi di ferie estive o a particolari esigenze
connesse a lavorazioni non previste, la Banca fa ricorso alle risorse esterne interinali, con­
trattualizzate per il tramite di società di somministrazione di lavoro. La Banca nel 2019 ha
stipulato n. 819 contratti di somministrazione lavoro con 63 collaboratori (33 uomini, 30
donne). Il totale delle ore lavorate è stato di 54.561,93 equivalenti a 7275 giorni di lavoro,
per un FTE pari a 33,07 unità a tempo pieno per l’intero anno. I collaboratori utilizzati sono
in possesso di laurea.
Al riguardo ogni anno viene organizzato un corso di formazione per assistente alla clientela;
in particolare, nel corso del 2019 la Funzione Personale ha organizzato un corso di forma­
zione per assistente alla clientela articolato in due edizioni, ognuna della durata comples­
siva di 141 ore, distribuite in 18 giornate lavorative di cui 4 giornate per le attività di aﬃan­
camento presso le Filiali.
Al corso accedono candidati che hanno sostenuto le prove di selezione o che hanno già
svolto un’esperienza formativa in Azienda sotto forma di stage o altra collaborazione. 
53