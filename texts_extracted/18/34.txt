DICHIARAZIONE CONSOLIDATA DI CARATTERE NON FINANZIARIO 2019 www.bpp.it
Ulteriori misure di prevenzione sono rappresentate:
• dall’assetto organizzativo e funzionale, che prevede il riparto delle competenze tra strut­
ture deputate a proporre la spesa o l’iniziativa e strutture deputate ad autorizzarla;
• dal sistema delle deleghe di poteri, che prevede limiti deliberativi in capo ai diversi organi
e Unità Organizzative;
• dai controlli ai vari livelli.
Esse sono ﬁnalizzate a prevenire anche i rischi reputazionali.
Altri presìdi speciﬁci sono previsti per le Funzioni Tesoreria Enti, Personale (per i contributi
alla formazione), Crediti Corporate e Speciali (per i crediti speciali e i ﬁnanziamenti agevo­
lati), la Funzione Contabilità e Bilancio (per gli adempimenti ﬁscali) in quanto aree a maggior
rischio, poiché settori deputati ad intrattenere rapporti con la Pubblica Amministrazione
per le più diverse esigenze.
Con riferimento al rischio di riciclaggio e di ﬁnanziamento del terrorismo, il Gruppo si è
dotato di apposita Policy che deﬁnisce gli orientamenti strategici e le politiche di governo
dei rischi ad esso associati. I princìpi contenuti nella Policy sono dettagliati in processi e
procedure volti ad assicurare la conformità alla normativa antiriciclaggio, rilevanti anche
ai ﬁni del “Modello di organizzazione, gestione e controllo ex D.Lgs. 231/2001”.
Per rischio di riciclaggio e di ﬁnanziamento del terrorismo si intende la possibilità per il Grup­
po Banca Popolare Pugliese di restare coinvolto, anche inconsapevolmente, in attività di rein­
troduzione all’interno del sistema ﬁnanziario di proventi derivanti da attività illecite o in atti­
vità ﬁnalizzate al compimento di uno o più delitti con ﬁnalità terroristiche che possono ge­
nerare danni reputazionali e perdite economiche non connaturati con gli obiettivi aziendali.
Il Gruppo contrasta il rischio di riciclaggio e di ﬁnanziamento del terrorismo attraverso l’in­
sieme dei controlli di primo livello presenti nelle procedure informatiche (controlli auto­
matici) o eﬀettuati dalle singole Unità operative, dai controlli di gestione del rischio a carico
delle Funzioni Antiriciclaggio e Risk Management (controlli di secondo livello) e da quelli
posti in essere dalla Funzione Internal Audit su eﬃcacia e adeguatezza dell’intero sistema
dei controlli interni (controlli di terzo livello).
La gestione del rischio è attribuita alla Funzione Antiriciclaggio, costituita nell’ambito della
Funzione di Conformità, della quale assume i medesimi requisiti di indipendenza, autorevo­
lezza e professionalità che le consentono di avere accesso a tutte le informazioni rilevanti. 
Gli esiti delle attività di controllo eﬀettuate sono comunicati con periodicità trimestrale/se­
mestrale e annuale al Consiglio di Amministrazione, al Collegio Sindacale e al Direttore
Generale, salvo che non emergano fatti che richiedano un’informativa tempestiva. 
La Funzione, inoltre, provvede a trasmettere mensilmente all’Unità di Informazione Finan­
ziaria (UIF) i dati aggregati statistici (“S.AR.A”) estratti dalle registrazioni nell’archivio unico
informatico e i dati riferiti all’utilizzo del contante (“Comunicazioni oggettive”).
Le veriﬁche sopra descritte sono funzionali a consentire alla Banca di approfondire la co­
noscenza dei propri clienti e migliorare il monitoraggio della loro esposizione al rischio di
riciclaggio, modulando nei loro confronti le azioni di veriﬁca secondo “l’approccio basato
sul rischio” previsto dalla normativa.
33