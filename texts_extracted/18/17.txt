GRUPPO BANCARIO BANCA POPOLARE PUGLIESE
– proporre al Direttore Generale modiﬁche nelle strategie in materia di rischi aziendali. Il
Direttore Generale convoca il Comitato Interno Controlli e Rischi con periodicità preﬁssata,
e quando occorre anche in sessione straordinaria, e lo presiede.
Recependo le indicazioni dell’Autorità di Vigilanza e dei diversi Organismi internazionali in
materia di supervisione bancaria, è stata adottata una Risk Policy che ha l’obiettivo di de­
ﬁnire per ogni rischio la propensione, le modalità di analisi, di controllo e di misurazione. 
Il Sistema dei Controlli Interni del Gruppo è orientato alla sana e prudente gestione, al
contenimento dei rischi, alla solidità ﬁnanziaria e alla tutela della reputazione aziendale,
nonché alla valutazione dell’adeguatezza patrimoniale attuale e prospettica.
L’ambiente  di  controllo  è  fondato  sull’integrità,  sui  valori  etici  e  sulla  costante
formazione/aggiornamento del Personale. Il Gruppo ha perfezionato metriche di valuta­
zione comuni alle varie Funzioni aziendali di controllo, condivise fra le stesse. 
Il Sistema dei Controlli Interni adottato prevede che le attività di controllo si attuino a tutti
i livelli gerarchici e funzionali della struttura organizzativa. Tutte le strutture aziendali sono
impegnate, in relazione ai propri speciﬁci livelli di responsabilità e ai compiti a ciascuno
assegnati, a esercitare controlli sui processi e sulle attività operative di propria competenza. 
Il Sistema dei Controlli Interni prevede tre livelli di controllo, come previsto dalla Normativa
di Vigilanza, con controlli di primo livello o di linea, insiti nei processi e nelle procedure
aziendali e nelle stesse strutture operative, controlli di secondo livello o sui rischi e sulla
conformità, aﬃdati alla Funzione di Conformità e alla Funzione Risk Management, e con­
trolli di terzo livello o di revisione interna, aﬃdati alla Funzione Internal Audit.
La Banca Popolare Pugliese, in qualità di Capogruppo del Gruppo Bancario Banca Popolare
Pugliese, nel quadro dell’attività di direzione e coordinamento del Gruppo, emana dispo­
sizioni alla controllata per l’esecuzione delle istruzioni impartite dalla Banca d’Italia, nel­
l’interesse della stabilità del Gruppo. Essa provvede altresì alla deﬁnizione del disegno im­
prenditoriale unitario, veriﬁcandone l’attuazione presso ciascuna componente, e assicura
la coerenza complessiva dell’assetto di governo del Gruppo. 
Il Consiglio di Amministrazione della Società controllata adotta mediante delibera formale
le politiche e le misure di gestione dei rischi individuate dalla Capogruppo, diventando re­
sponsabile della loro attuazione nell’ambito della Società stessa.
Il Gruppo si è dotato di un sistema di reporting integrato, con l’obiettivo di assicurare la
piena conoscenza e governabilità del grado di esposizione ai singoli rischi e del funziona­
mento del processo di gestione.
Tale sistema di reporting ha come destinatari ﬁnali le Autorità di Vigilanza, gli Organi Am­
ministrativi ed Esecutivi (Consiglio di Amministrazione, Comitato Consiliare sui Rischi, Co­
mitato Esecutivo, Comitato Etico, Direttore Generale), il Collegio Sindacale e la Società di
Revisione in base alla periodicità stabilita dalla normativa esterna e interna e secondo le
competenze di ciascun Organo. 
16