Etica e integrità
Nel corso dell’esercizio 2019 sono state deliberate modifiche del MOG 231 nella Parte Generale al fine di recepire l’evoluzione 
normativa intercorsa rispetto al 2018 (anno in cui è stato aggiornato tutto il MOG 231). È attualmente in corso di aggiornamento 
anche la Parte Speciale, costituita dalle Schede di mappatura delle attività a rischio reato e dai Protocolli di ciascuna Funzione, 
per recepire le novità normative nonché le modifiche intervenute a vario titolo nelle strutture organizzative delle varie società 
del Gruppo. Tale aggiornamento si concluderà indicativamente entro il primo trimestre 2020 e terrà conto delle eventuali ulteriori 
evoluzioni normative/organizzative.
Il precedente aggiornamento completo del MOG 231 era stato quello di fine 2015, cui aveva fatto seguito l’erogazione di specifica 
formazione agli esponenti aziendali (entro la fine del 2015) e a tutto il personale dipendente attraverso un modulo formativo on-line 
rilasciato nei primi mesi dell’anno 2016. 
Nel corso dell’anno 2020 il Gruppo erogherà specifica attività formativa a tutti i dipendenti, in funzione degli ultimi aggiornamenti 
declinati in materia di MOG 231.
La programmazione dell’offerta formativa annua del personale dipendente tiene conto, altresì, del piano formativo in materia di 
antiriciclaggio e contrasto al finanziamento del terrorismo sottoposto annualmente all’approvazione del Consiglio di amministrazione. 
Si evidenziano attività formative d’aula piuttosto che sessioni di webinar, che hanno coinvolto differenti figure professionali, prevedendo 
un’estensione a tutta la popolazione aziendale della Rete distributiva.
Banco Desio si è dotata, inoltre, di un’applicazione intranet appositamente dedicata al presidio del rischio di riciclaggio e 
finanziamento del terrorismo, denominata “Portale Antiriciclaggio”. Mediante il Portale sono - tra l’altro - immediatamente disponibili 
a tutti gli utenti i principali documenti normativi interni ed esterni tra cui (a) Policy, Regolamento di Processo in materia di prevenzione 
e contrasto del riciclaggio e del finanziamento del terrorismo, (b) Elenco dei Paesi a maggior rischio di corruzione, (c) Indicatori di 
anomalia per intermediari diffusi da Banca d’Italia e (d) Modelli e Schemi di comportamenti anomali diffusi dalla Unità di Informazione 
Finanziaria (UIF).
 73   