Bilancio di Sostenibilità 2019 Governance
Gestione dei rischi d’impresa
Il Gruppo Banco Desio è considerato, per dimensioni, un gruppo bancario “less-significant” per il sistema finanziario europeo e come 
tale rientra nel novero degli istituti sottoposti alla vigilanza della Banca d’Italia; opera in un contesto nazionale e in un settore 
caratterizzati da una regolamentazione delle relazioni di natura contrattuale con le diverse categorie di stakeholder molto pervasiva 
così come per quanto attiene ai modelli di governance.
Nell’attuale contesto economico, che tende a caratterizzarsi per una situazione congiunturale di rallentamento della produzione 
industriale e dei volumi di commercio internazionale, i rischi per la stabilità finanziaria risultano comunque contenuti per gli effetti 
delle consistenti operazioni di “pulizia” degli attivi effettuate dal sistema bancario e il mantenimento di elevati livelli di liquidità da 
parte della Banca Centrale Europea; in Italia la vulnerabilità finanziaria delle famiglie e delle imprese che anche nel corso del 2019 
ha continuato a ridursi, potrà proseguire il suo trend positivo purché la situazione di progressivo rallentamento dell’economia, in corso 
dagli ultimi mesi del 2019, non si trasformi in una forma di recessione sistemica. Gli indicatori economici suggeriscono, infatti, un lieve 
miglioramento: la stabilizzazione del contesto internazionale, il calo dello spread, unitamente ad una modesta crescita rilevata nei 
consumi delle famiglie non consentono, purtroppo, di intravedere fondamentali solidi e duraturi.
L’avvenuta riduzione degli stock dei crediti deteriorati potrà ancora beneficiare di un miglioramento dei tassi di decadimento 
sempreché il quadro congiunturale non sia condizionato dal consolidamento di eventi recessivi; parallelamente, le linee guida 
europee stanno ulteriormente guidando il sistema verso un percorso di forte diminuzione e contenimento degli stock di deteriorato 
e di una rigorosa politica creditizia. Il grado di patrimonializzazione complessivo del sistema risulta costantemente in aumento.
In tale ambito si inseriscono il quadro armonizzato dell’Unione Europea in tema di risanamento e risoluzione degli enti creditizi e 
delle imprese di investimento, il Bail In e gli ambiti di approfondimento individuati dalle priorità identificate dalla funzione di Vigilanza 
Bancaria della Banca Centrale Europea: rischi di modello imprenditoriale e di redditività, rischio di credito, adeguatezza patrimoniale, 
governo dei rischi e qualità dei dati. I temi individuati dalla BCE fanno riferimento essenzialmente al governo dei rischi nell’attività 
bancaria, per gli impatti che situazioni di deviazione dai criteri di sana e prudente gestione possono avere, in termini di impatto 
sociale, per l’estensione e la gravità delle potenziali conseguenze sulla clientela e sulla collettività in generale. 
Analizzati i principali  Le strategie e gli obiettivi di natura commerciale e gestionale definiti nell’ambito del Piano Industriale 2018-2020, alcuni dei quali 
macro-trend  realizzati nel biennio 2018 - 2019, proseguiranno nel 2020 e andranno strategicamente a confluire nel nuovo Piano Industriale in corso 
del contesto  di predisposizione, rimodulandosi ove necessario per riflettere principali macro-trend del contesto socio-economico e delle correlate 
socio-economico  esigenze espresse dalla clientela cui si rivolge l’offerta di servizi bancari e finanziari del Gruppo Banco Desio; questi macro-trend 
a fini strategici rappresentano delle importanti opportunità anche in termini di posizionamento strategico (si pensi, anzitutto, al tema del welfare per 
il quale è stato dato spazio nell’ambito di specifica Direzione di Bancassicurazione e dello sviluppo delle nuove tecnologie, anche 
in questo caso attraverso la Direzione di Innovation Technology), mantenendo comunque una costante attenzione a ricercare il 
giusto equilibrio tra rischio e rendimento e quindi alla qualità degli attivi e alla solidità patrimoniale-finanziaria che tradizionalmente 
rappresenta l’elemento distintivo del Gruppo Banco Desio.
GRI 102-15 / GRI 102-11
 40