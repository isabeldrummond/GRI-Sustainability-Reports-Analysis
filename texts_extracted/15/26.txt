Profilo del Gruppo
Per quanto riguarda le attività del Consorzio ABI-Lab, il Banco di Desio e della Brianza ha partecipato ai seguenti Gruppi di Lavoro:
• ABI Energia, ricevendo costanti aggiornamenti e supporti finalizzati ad ottimizzare gli acquisti di energia elettrica e gas. Le attività 
di negoziazione dell’energia elettrica e del gas svolte dal Gruppo di lavoro, infatti, hanno lo scopo di individuare per le banche 
consorziate il migliore contratto di fornitura di energia elettrica e gas, facendo leva sui volumi di consumo di gruppi bancari e 
mettendo a fattor comune le diverse esigenze manifestate dai clienti bancari;
• ABI-Lab - Progetto Blockchain & DLT (Distributed Ledger Technology), per la realizzazione di un’applicazione interbancaria basata 
su tecnologie su registri distribuiti (DLT) volta a semplificare e standardizzare il processo di Spunta Interbancaria Italia ossia il 
sistema di riconciliazione relativo ai conti reciproci fra le banche operanti in Italia disciplinato dall’Accordo Interbancario ABI. Al 
progetto partecipano come soggetti pilota 18 banche Italiane.
La Capogruppo Banco di Desio è socio ordinario di ASSILEA, Associazione Italiana Leasing, che opera in rappresentanza delle banche 
ed enti finanziari socie presso le organizzazioni di settore. La medesima Capogruppo, inoltre, è associata ASSOSIM, Associazione 
Intermediari Mercati Finanziari, che rappresenta gli operatori del mercato mobiliare italiano nei confronti degli Organi dello Stato e 
delle Amministrazioni pubbliche, delle altre Associazioni imprenditoriali, di Organizzazioni economiche e sociali e di altre Associazioni, 
Enti, Soggetti pubblici e privati, svolgendo attività di ricerca, assistenza normativa e formazione, con pubblicazioni e organizzazione 
di convegni e seminari. 
La controllata Fides, intermediario finanziario che svolge attività di concessione di finanziamenti contro cessione del quinto dello 
stipendio o della pensione e prestiti personali, è associata ASSOFIN, Associazione Italiana del credito al Consumo e Immobiliare, che 
riunisce e rappresenta i principali operatori finanziari qualificati che operano nei comparti del credito al consumo, dei mutui casa 
e finanziamenti immobiliari. Lo scopo dell’associazione è di promuovere l’adozione di regole di comportamento comuni ispirate 
a principi di trasparenza e chiarezza nei confronti dei consumatori. In tale ambito Fides ha aderito al “Protocollo d’intesa Assofin - 
Associazioni dei consumatori” su cessione del quinto dello stipendio/pensione e delegazioni di pagamento. 
 25   