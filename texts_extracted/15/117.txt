Bilancio di Sostenibilità 2019 Responsabilità verso le persone
Politiche retributive e sistemi incentivanti
Gli elementi costituenti il pacchetto retributivo del personale19 sono i seguenti:
• Retribuzione annua fissa: commisurata all’inquadramento professionale ed all’effettiva esperienza, anzianità e competenza 
del dipendente, costantemente monitorata e verificata rispetto al contesto di mercato tenendo in considerazione il livello di 
esperienza e le competenze professionali richieste per ciascuna posizione, nel rispetto di criteri equitativi e meritocratici;
• Retribuzione variabile: costituita dal Premio Aziendale previsto dall’art. 48 del CCNL (31 marzo 2015, come rinnovato con 
l’accordo del 19 dicembre 2019) e legato all’andamento economico della Società e da una Componente d’Incentivazione 
Monetaria, che premia le “performance” annuali in rapporto agli obiettivi assegnati ed ai risultati raggiunti. L’ammontare della 
Componente di Incentivazione Monetaria destinata al Restante Personale non può comunque individualmente superare il 20% 
della retribuzione annua lorda (R.A.L.);
• Benefit: a completamento dell’offerta retributiva, ai dipendenti è offerto un pacchetto di benefici addizionali, quali, a titolo 
esemplificativo, un piano previdenziale integrativo, forme integrative di assicurazione, coperture sanitarie ed agevolazioni sui 
prodotti bancari del Gruppo.
Per quanto concerne la componente variabile della retribuzione, la stessa rappresenta uno strumento di incentivazione alla 
performance.
Il sistema di incentivazione monetaria previsto per specifiche categorie di personale (rete e sede centrale) è sviluppato nel rispetto 
di un complesso di linee guida coerenti con i principi generali a cui si ispirano le politiche di remunerazione del Gruppo. In particolare 
tale sistema:
1.  rispetta gli obiettivi ed i valori aziendali, le strategie di lungo periodo e le politiche di prudente gestione del rischio del Gruppo. 
La componente variabile della remunerazione del personale di rete non prevede, infatti, la percezione di incentivi che possano 
pregiudicare la prestazione dei servizi di investimento nel rispetto dell’interesse del cliente ovvero che antepongano gli interessi 
del Gruppo a quelli della clientela;
2.  è basato su una metodologia di determinazione dei premi collegata al raggiungimento di obiettivi predeterminati, assegnati 
attraverso un processo esplicitato e condiviso;
3.  tiene  in  considerazione,  per  quanto  riguarda  il  restante  personale,  la  performance  annuale  del  Gruppo  attraverso  un 
meccanismo che comporta l’azzeramento del “bonus pool” (correlato alle performance complessive del Gruppo) in caso di 
risultati insoddisfacenti ed in ogni caso in presenza di risultati negativi;
4.  vincola l’erogazione dei premi alla presenza di due condizioni d’accesso (c.d. obiettivi “cancello”) che riflettono il livello di risorse 
patrimoniali e di liquidità del Gruppo al fine di rendere sostenibile il sistema di incentivazione monetaria rispetto alla situazione 
finanziaria del Gruppo.
19  C on esclusione del personale più rilevante per cui si fa rimando alla citata “Relazione annuale sulle politiche di remunerazione” per l’esercizio 2019 pubblicata sul sito istituzionale all’indirizzo www.bancodesio.it
 116