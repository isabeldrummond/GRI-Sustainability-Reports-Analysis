Bilancio di Sostenibilità 2019 Responsabilità di prodotto
In base alle valutazioni emerse, per i settori considerati sensibili e le controparti considerate rischiose sono previste ulteriori azioni di 
approfondimento che includono anche il coinvolgimento diretto dei gestori delle relazioni del Gruppo Banco Desio. 
È inoltre previsto che l’esposizione al rischio ESG del portafoglio crediti, verso imprese, sia monitorata attraverso un’apposita reportistica 
periodica verso il Chief Risk Officer e quindi rendicontata al Consiglio di Amministrazione all’interno dell’Informativa sul Credito.
Prodotti e servizi con finalità sociali e ambientali
Con particolare riguardo all’accessibilità dei servizi finanziari alle fasce sociali meno abbienti, il Gruppo si è impegnato a rispondere 
alle esigenze di giovani e dei pensionati con i seguenti prodotti:
• Conto con te Teen (14 -17 anni): conto dedicato ai clienti di età compresa fra i 14 e 17 anni che possono disporre di uno specifico 
prodotto con nessun costo di gestione, illimitate operazioni esenti da spese, servizi di bancomat e Desio Web Banking informativo/
dispositivo gratuito;
• Conto con te Young (18 - 25 anni): conto dedicato ai clienti di età compresa nella fascia di età 18-25 anni che possono beneficiare 
di una congrua remunerazione delle giacenze con nessun costo di gestione, illimitate operazioni esenti da spese, servizi di carta 
di debito e Desio Web Banking informativo/dispositivo gratuito;
• Deposito a risparmio “Conto con te Junior (0 - 17 anni)” per la costituzione di un capitale personale del minore frutto dei versamenti 
realizzati dai genitori e/o da delegati;
• Conto di base pensionati: il conto corrente a condizioni agevolate è dedicato a pensionati con pensione annua lorda sino a 18.000 euro.
14 -17 18 - 25 0 -17 dedicato a pensionati
con pensione annua lorda
sino a (cid:31) 18.000.
Conto con te Teen  Conto con te Young Conto con te Junior  Conto di base pensionati
L’attenzione del Gruppo a coloro che ricercano un’operatività limitata all’essenziale a costi contenuti ha portato al collocamento del 
prodotto “Conto di base”, riservando, in particolare, a quelle fasce di clienti con l’”Indicatore della Situazione Economica Equivalente” 
inferiore a 11.600 euro, il conto di base “ISEE 11.600” che include operatività e servizi in esenzione da costi.
Nel corso del 2019, la controllata Fides ha incluso nella sua gamma di prodotti rientranti nell’ambito dei prestiti personali, il c.d. “Anticipo 
del Trattamento di Fine Servizio”. Tale prestito, viene rimborsato dal cliente mediante la cessione “pro solvendo” a Fides del proprio 
Trattamento di Fine Servizio. Il prestito è rivolto ai dipendenti pubblici e statali in quiescenza da almeno 3 mesi.
La Capogruppo offre, inoltre, alle Onlus o Enti non profit l’apertura di conti correnti a condizioni economiche di favore, con un canone 
annuale contenuto, un numero illimitato di operazioni incluse nel canone e spese annue per conteggio interessi e competenze esenti 
e servizi accessori con agevolazioni.
 96