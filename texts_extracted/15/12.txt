Per poter continuare a generare valore condiviso abbiamo, come dicevo, la necessità di evolvere nel nostro modo di fare banca, 
nei servizi che offriamo nel comparto del risparmio gestito come nella bancassicurazione, per citare alcuni tra i comparti in cui 
intendiamo svilupparci con il nuovo piano industriale in via di definizione e in cui, oltre agli obiettivi economici, saranno per la prima 
volta ricompresi anche gli obiettivi di sostenibilità previsti nel Piano di sostenibilità 2020-22.
L’approvazione del primo Piano di sostenibilità del Gruppo Banco Desio, avvenuta il 16 gennaio 2020, è una tappa fondamentale di 
una progettualità pluriennale che ci vede coinvolti nello sviluppo di un approccio sempre più integrato della sostenibilità nel nostro 
modo di fare banca, progettualità da cui sono scaturite molteplici iniziative realizzate nel corso del 2019, che sono ampiamente 
descritte in questo documento insieme agli incoraggianti risultati raggiunti, agli obiettivi che ci siamo posti per il prossimo triennio e 
quindi agli ulteriori programmi cui daremo corso.
Nella lettura del documento potrete rendervi conto che, oltre alla performance economico-finanziaria, anche quella ambientale è 
stata complessivamente soddisfacente in termini di riduzione dei consumi di materie prime e di energia elettrica, di utilizzo di materie 
prime riciclate e di energia da fonti rinnovabili.
Guardando al futuro, oltre agli obiettivi relativi gli aspetti ambientali diretti ed indiretti, nel Piano di sostenibilità ne sono stati definiti 
anche dal punto di vista sociale afferenti al personale in termini di work-life balance, diversity e pari opportunità, ecc., con la 
consapevolezza che le nostre persone sono un valore riconosciuto dalla clientela, su cui occorre innestare un ringiovanimento e 
devono essere introdotte nuove competenze.
Con l’approvazione dei “framework ESG”, di cui vi diamo conto, abbiamo poi gettato le basi per una gestione più strutturata dei 
profili di rischio socio-ambientale nelle politiche di erogazione del credito, nelle scelte di investimento del portafoglio di proprietà e 
nella catena di fornitura, il che ci consentirà di essere nelle condizioni di poter misurare, attraverso strumenti interni di monitoraggio 
e valutazione, la performance socio-ambientale degli investimenti, degli impieghi alla clientela e dei nostri fornitori.
Siamo una banca con profonde radici nel territorio e nelle relazioni, per questo crediamo che solo il 
rapporto di prossimità con gli stakeholder ci potrà consentire di affrontare le sfide future, sapendoci 
rinnovare per poter contribuire, come Banco Desio, allo sviluppo sostenibile del territorio in cui siamo 
presenti per molti anni ancora.
Stefano Lado
Il Presidente
 11   