Bilancio di Sostenibilità 2019 La sostenibilità per il Gruppo Banco Desio
TASK FORCE ON CLIMATE-RELATED FINANCIAL DISCLOSURES (TCFD)
La Task Force on Climate-related Financial Disclosures (TCFD) è stata costituita nel 2015 dal Financial Stability Board (FSB) - l’organismo 
che promuove e monitora la stabilità del sistema finanziario mondiale - con il compito di elaborare una serie di raccomandazioni 
sulla rendicontazione dei rischi legati al cambiamento climatico. L’obiettivo è guidare e incoraggiare le aziende ad allineare le 
informazioni divulgate alle aspettative e alle esigenze degli investitori.
La Task Force è presieduta da Michael R. Bloomberg ed è composta da 32 esperti del settore finanziario e produttivo. Il 29 giugno 
2017 la Task Force ha pubblicato un Final Report con 11 raccomandazioni articolate in quattro aree tematiche (governance, 
strategia, gestione dei rischi, metriche e target), con l’obiettivo di guidare il settore privato nella rendicontazione delle informazioni 
necessarie a investitori, finanziatori e compagnie di assicurazione per valutare i rischi e le opportunità legati al clima. Dal momento 
della pubblicazione, oltre 600 organizzazioni hanno espresso il loro sostegno all’informativa sui rischi finanziari climate-related nei 
principali documenti societari.
Nel tempo, però, si è fatta più forte la necessità di una guida per facilitarne l’effettiva attuazione. Infatti, sebbene molte aziende 
divulghino già oggi informazioni sui rischi climatici, le implicazioni finanziarie connesse restano spesso poco evidenti e le prestazioni 
e metriche di rischio non sono sempre comparabili.
Per questo motivo, il Sustainability Accounting Standards Board (SASB) e il Climate Disclosure Standards Board (CDSB) - tra le 
organizzazioni più accreditate nella creazione di standard di reporting - hanno deciso di pubblicare congiuntamente un documento 
di supporto (“TCFD Implementation Guide”) per l’implementazione delle raccomandazioni TCFD, elaborando una guida pratica 
applicabile in tutto il mondo e per tutti i settori industriali. Il lavoro è stato presentato il 14 maggio 2019 a Londra, in un evento di 
discussione e networking ospitato dal London Stock Exchange. Hanno partecipato al forum, fra gli altri, Morgan Després, Head of 
Ngfd Secretariat di Banque de France, e Sir Roger Gifford, chair della Green Finance Initiative.
 56