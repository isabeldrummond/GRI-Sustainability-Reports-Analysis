Bilancio di Sostenibilità 2019 Governance
• Rischio sociale: legato agli aspetti relazionali con la clientela e più in generale con la comunità, con particolare riguardo allo 
sviluppo economico e sociale delle comunità locali, verso cui il Gruppo vuole essere un interlocutore attendibile e autorevole 
mediante una condotta integra e rigorosa, attenta alle esigenze dei propri stakeholder, finalizzata al mantenimento di una 
redditività-solidità ispirata alle tematiche di sostenibilità e per questo duratura nel tempo, per creare valore condiviso con 
cui contribuire al benessere e al progresso della comunità stessa. Rischio legato anche alla concessione di finanziamenti, 
agli investimenti e ai rapporti di fornitura rispetto a controparti caratterizzate da modelli economici non resilienti con profili di 
vulnerabilità sociale, alla possibilità di offrire prodotti o servizi finanziari non adeguati in funzione dell’evoluzione del contesto 
socio-economico o normativo, ecc.; 
• Rischio attinente al personale: correlato alla gestione dei collaboratori e soggetti assimilati, incluse le azioni poste in essere 
a tutela della salute e sicurezza nei luoghi di lavoro, per garantire la parità di genere, l’attuazione di specifici programmi di 
attrazione dei talenti, la limitazione di situazioni di inadeguatezza dei profili professionali, prevenire la perdita di figure chiave, 
come anche le misure volte ad attuare le convenzioni di organizzazioni internazionali e sovranazionali in materia, e le modalità 
con cui è realizzato il dialogo con le parti sociali, correlato anche alla concessione di finanziamenti, agli investimenti e ai rapporti 
di fornitura rispetto a controparti caratterizzate da modelli economici non resilienti con profili di vulnerabilità nella gestione del 
personale;
• Rischio di mancato rispetto dei diritti umani: relativo appunto al mancato rispetto dei diritti umani, tra cui i diritti dei lavoratori, 
e/o relativo ad atteggiamenti ed azioni comunque discriminatori, per effetto anche della concessione di finanziamenti, degli 
investimenti e dei rapporti di fornitura rispetto a controparti caratterizzate da modelli economici non resilienti con profili di 
vulnerabilità legati al rispetto dei diritti umani. Si considera in questo ambito anche il rischio di violazione dei dati personali per 
cui occorre prevenire l’utilizzo illecito dei dati forniti dalle diverse categorie di interessati adottando idonee soluzioni tecniche e 
organizzative per la protezione degli stessi; 
• Rischio nella lotta contro la corruzione attiva e passiva: relativo cioè al possibile verificarsi di eventi e/o circostanze di corruzione 
attiva e passiva, frode, riciclaggio o finanziamento del terrorismo (ad esempio per adeguamenti della normativa di riferimento 
ovvero per inadeguata formazione del personale) anche in relazione alla concessione di finanziamenti, agli investimenti e ai 
rapporti di fornitura rispetto a controparti caratterizzate da modelli economici non resilienti con profili di vulnerabilità nella lotta 
contro la corruzione attiva e passiva.
Per quest’ultimo ambito in particolare, in un percorso di miglioramento continuo nella gestione efficace ed evolutiva degli stimoli 
dati dalla normativa, nel 2018 il Gruppo Banco Desio insieme ad alcuni tra i principali gruppi bancari italiani si è fatto promotore 
del progetto denominato “Dichiarazione non finanziaria e gestione dei rischi connessi ai temi di sostenibilità”, un’analisi strutturata 
dell’approccio adottato per gestire le richieste di informativa dell’ambito rischi ESG consultando i principali soggetti coinvolti, ovvero 
funzioni CSR e Risk Manager delle banche aderenti alla progettualità come anche dei principali gruppi bancari italiani, opinion 
leader e best practice di mercato.
 42