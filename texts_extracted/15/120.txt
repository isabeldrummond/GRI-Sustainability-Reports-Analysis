Responsabilità verso le persone
I dipendenti del Gruppo, sia a tempo pieno che a part-time, beneficiano di:
• assistenza sanitaria integrativa (per i contratti a tempo indeterminato);
• liberalità in occasione di eventi significativi (come matrimoni, lauree, riconoscimento anzianità maturata presso l’azienda), omaggi 
natalizi e borse di studio per i figli studenti.
Per la previdenza integrativa è prevista la possibilità, per tutti i dipendenti del Gruppo, con un contratto a tempo indeterminato, di 
aderire a fondi pensione esterni, beneficiando di una contribuzione definita da parte del datore di lavoro nell’ambito dei contratti 
integrativi aziendali. Anche i dipendenti possono destinare alla previdenza integrativa una quota della retribuzione. 
Sono previsti contributi a favore dei dipendenti con disabilità o a favore dei dipendenti con figli o coniuge a carico in condizione di 
handicap accertato ex art. 3, comma 3°, della Legge n.104/1992. 
Ai dipendenti vengono applicate condizioni di favore su spese e commissioni bancarie, sui finanziamenti e sugli affidamenti. 
I dipendenti di Banco Desio beneficiano di coperture assicurative contro il rischio di morte o invalidità permanente da infortunio 
professionale, extraprofessionale e rischio morte da malattia.
Inoltre i dipendenti del Banco Desio beneficiano di tutte le convenzioni e attività socio-culturali e sportive proposte dal circolo 
ricreativo del Banco Desio (CRAL). Tra le principali attività proposte nel 2019 si ricordano:
• nell’ambito della sezione “Arte & Cultura”, la mostra “Bansky” presso il MUDEC, la mostra “Milano e il Cinema” presso il Palazzo 
Morando di Milano, la visita al “Cenacolo” di Leonardo Da Vinci a Milano e la visita alla “Casa Manzono” a Milano;
• nell’ambito della sezione “Viaggi & Turismo”, il corso di sci a Madesimo, il tour dello Sri Lanka, della Cina, Messico e Guatemala.
GRI 401-2
 119   