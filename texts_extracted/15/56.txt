La sostenibilità per il Gruppo Banco Desio
L’accordo con il MATTM
Il Ministero italiano dell’Ambiente (MATTM) ha siglato un Memorandum of Understanding (MoU) con il CDP nell’aprile 2013 al fine 
di favorire un mutuo supporto e scambio di informazioni in materia di gestione delle emissioni da parte di aziende e municipalità.
Tale MoU, è stato in seguito rinnovato e rifocalizzato nell’ambito delle attività previste dalla Marrakech Partnership for Global 
Climate Action istituita dalla COP22 nell’ambito del processo interazionale UNFCCC di negoziato sui Cambiamenti Climatici.
In virtù della collaborazione in essere il CDP assicura al MATTM l’accesso ai dati ed alle informazioni in forma aggregata (anche 
tramite specifici report e documenti su richiesta MATTM) fornite da aziende e municipalità italiane attraverso i questionari 
sulla gestione delle emissioni che annualmente ricevono. Il CDP inoltre facilita la raccolta e diffusione di informazioni circa la 
partecipazione italiana alla Marrakech Partnership for Global Climate Action.
I numeri
CDP collabora attualmente con oltre 7.000 imprese, 630 città e 120 regioni e stati subnazionali in tutto il mondo, fornendo loro un 
efficace strumento per la rendicontazione, supporto e opportunità di approfondimento e dialogo tra i diversi settori.
Nel 2018, sono state 43 le imprese, tra le maggiori in Italia, ad aver risposto ai questionari CDP nel Programma Climate Change, 7 
nel Programma Water, 2 per il Programma Forest.
Nello stesso anno 25 città, tra cui grandi città come Roma, Milano, Venezia, Firenze, Torino, ma anche comuni più piccoli come 
Lucca, Massa Marittima e Oristano, e 9 regioni hanno monitorato i propri impatti e rendicontato le proprie azioni per il clima con 
l’ausilio della piattaforma CDP.
Per un elenco completo delle imprese e delle autorità locali partecipanti in Italia, nonché dati e informazioni rendicontati, si invita 
a visitare il sito alla pagina www.cdp.net. 
 55   