Bilancio di Sostenibilità 2019
Messaggio 
agli stakeholder
Il 2019 è stato un anno particolare per la storia della nostra banca. Sarà giustamente ricordato perché 
abbiamo celebrato a Firenze l’anniversario dei 110 anni dalla nascita di Banco Desio, ma non solo. 
Come ho avuto modo di ricordare recentemente, pur vantando una storia antica, non rinunciamo a 
guardare al futuro, nel nome di un felice connubio: tradizione e innovazione.
Mi piace ricordare che siamo una banca a trazione familiare, che ha sempre agito con prudenza ed è sempre rimasta agganciata 
alla sua tradizione senza però dimenticare che dobbiamo saperci rinnovare per rimanere competitivi rispetto alle sfide del mercato 
e ai cambiamenti in atto come, ad esempio, la digitalizzazione e lo sviluppo di modelli di business più resilienti per cui, in ragione di 
uno scenario di tassi negativi, serve trovare altre strade per sostenere i ricavi e mantenere una redditività che non è mai mancata.
Il nostro prudente modo di fare banca ci ha consentito, nell’ormai lontano 2014, di acquisire il controllo della Banca Popolare di 
Spoleto che il 1° luglio 2019 è stata incorporata in Banco Desio, a conclusione di un percorso di integrazione operativa e aziendale 
da tempo in atto, consentendo di realizzare importanti benefici in termini di sinergie di costo e di ricavo nonché di semplificazione 
e complessiva razionalizzazione della struttura organizzativa del Gruppo Banco Desio, potendo così destinare ulteriori risorse allo 
sviluppo commerciale per accrescere la qualità dei prodotti e dei servizi offerti alla clientela.
Anche la performance finanziaria del Gruppo è stata complessivamente soddisfacente, con una sostanziale crescita della raccolta 
indiretta (+10,4%) rispetto all’esercizio precedente, nuove erogazioni a famiglie e imprese per 2,2 miliardi di euro, a conferma del 
nostro costante sostegno all’economia reale, e un valore economico generato di 386,6 milioni di euro che è stato distribuito a 
beneficio alle diverse categorie di stakeholder.
GRI 102-14
 10