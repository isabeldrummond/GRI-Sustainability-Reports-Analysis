Bilancio di Sostenibilità 2019 Responsabilità ambientale
Sono state poi consolidate, sempre con riferimento al comparto energetico, attività di monitoraggio e valutazione per la costante 
revisione delle fonti energetiche, interventi per la sostituzione degli impianti tempo per tempo in servizio particolarmente energivori 
con soluzioni tecnologicamente avanzate e a basso consumo energetico della sede direzionale di Desio, tra cui si ricorda il progetto 
di sostituzione dei corpi illuminanti con nuove lampade a LED supportate da un sistema di gestione di tipo Building Automation. 
La medesima attenzione si è quindi progressivamente spostata sulla rete delle filiali in considerazione della situazione eterogenea 
degli impianti per caratteristiche tecniche e prestazioni. È stata pertanto svolta, in tempi più recenti, un’apposita ricerca finalizzata 
ad individuare le più innovative soluzioni ad oggi disponibili per l’efficientamento energetico, in grado di interfacciarsi in maniera 
semplice con gli impianti attuali, agendo sugli stessi per l’ottimizzazione dei relativi consumi, fermo restando l’impegno di intervenire 
massivamente laddove il livello di obsolescenza fosse tale da comportare la necessità di una revisione/sostituzione degli impianti stessi.
Queste tecnologie di controllo remoto consentiranno nel tempo di avere misurazioni dei consumi energetici in tempo reale per 
intercettare situazioni di anomalia e necessità di intervento manutentivo, con una maggiore tempestività nella soluzione di possibili 
situazioni/fonti di spreco energetico con conseguenti risparmi economici che potranno finanziare analoghi investimenti volti a 
perseguire ulteriori riduzioni dei consumi di risorse.
Nel Piano di sostenibilità 2020-22 sono stati definiti specifici target in tema di riduzione dei consumi di energia (pag. 49).
EMISSIONI DI GAS AD EFFETTO SERRA
Le informazioni richieste dallo standard GRI sulle emissioni di gas ad effetto serra si basano sui requisiti del GHG protocol24 che 
contiene una classificazione delle emissioni distinte in “Scope 1”, “Scope 2” e “Scope 3” in base ai seguenti parametri:
• Scope 1 - Il relativo indicatore considera le emissioni derivanti dalla combustione diretta di combustibili fossili, acquistati per il 
riscaldamento, per la produzione di energia elettrica e termica, per il rifornimento di veicoli di trasporto; le fonti delle emissioni 
classificate come Scope1 sono generalmente possedute e controllate direttamente dal Gruppo.
• Scope 2 - Il relativo indicatore considera le emissioni derivanti dalla produzione di energia elettrica acquistata dal Gruppo e 
consumata per le apparecchiature elettriche e l’illuminazione all’interno degli edifici; il Gruppo è indirettamente responsabile 
per le emissioni generate dal fornitore per la produzione dell’energia elettrica richiesta.
• Scope 3 - Il relativo indicatore considera le emissioni diverse dalle emissioni indirette di GHG da consumo energetico, che sono 
conseguenza delle attività del Gruppo, ma che scaturiscono da sorgenti di gas ad effetto serra non di proprietà o controllate da 
altre soggetti, quali le emissioni connesse ai viaggi di lavoro e dalla mobilità dei dipendenti.
24  The Greenhouse Gas Protocol “A Corporate Accounting and Reporting Standard” - World Business Council for Sustainable Development e World Resources Institute - www.ghgprotocol.org/standards/corporate-standard
 150