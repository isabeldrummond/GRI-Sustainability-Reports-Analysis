Bilancio di Sostenibilità 2019 La sostenibilità per il Gruppo Banco Desio
Il concetto di materialità, secondo lo standard GRI, è connesso agli aspetti che “riflettono gli impatti significativi economici, ambientali 
e sociali dell’organizzazione o che potrebbero influenzare in modo sostanziale le valutazioni e le decisioni degli stakeholder”, ove per 
impatto si intende l’effetto che l’azienda/Gruppo produce sull’economia, l’ambiente e la società. Tali aspetti sono importanti anche 
per l’analisi e gestione dei rischi di sostenibilità, nonché per la definizione di una strategia di medio-lungo termine. 
Ai fini dell’aggiornamento della mappa dei temi rilevanti per il settore bancario e per gli stakeholder del Gruppo Banco Desio, 
tenuto conto delle esigenze informative di cui all’art.3 comma 1 del D.Lgs. 254/2016, sono state utilizzate le seguenti principali fonti:
• fonti documentali interne: il Codice Etico, le Linee di indirizzo in materia di Corporate Social Responsibility (CSR), il Codice 
di condotta commerciale, il MOG 231, i bilanci di sostenibilità 2018 e 2017, il Piano Industriale 2018-20, le comunicazioni del 
management e del vertice aziendale, i verbali delle Assemblee, le policy aziendali;
• fonti documentali esterne: standard di riferimento per la rendicontazione delle performance di sostenibilità (standard GRI), 
fonti nazionali e internazionali legate ai temi di sostenibilità (Agenda 2030, COP22, SDGs), pubblicazioni di istituzioni nazionali e 
internazionali relative a trend sociali e ambientali che nel medio-lungo periodo possono avere impatto sulle attività del Gruppo, 
report di sostenibilità di altre imprese bancarie o del settore finanziario di consolidata esperienza nella responsabilità d’impresa, 
principali normative di settore, rassegna stampa.
  
All’analisi di contesto, il Gruppo Banco Desio affianca attività di coinvolgimento diretto degli stakeholder che consentono di comprendere 
in modo approfondito quali sono le loro aspettative e interessi, come anche di identificare le tematiche prioritarie per gli stessi. 
Anche nel corso del 2019 è stato svolto un apposito processo di stakeholder engagement che ha visto coinvolte le seguenti categorie:
• I Clienti sono stati ingaggiati mediante specifico questionario inserito all’interno dell’indagine di customer satisfaction;
• Per i Collaboratori sono stati organizzati dei focus group per la discussione degli ambiti di sostenibilità, l’illustrazione del percorso 
di sviluppo intrapreso dal Gruppo Banco Desio al riguardo e per la valutazione delle tematiche rilevanti; 
• I Fornitori e le Nuove generazioni sono stati ingaggiati attraverso una nuova survey;
• Gli Investitori, sono stati coinvolti con uno specifico workshop.
È stata inoltre aggiornata anche la valutazione delle tematiche in termini di «Rilevanza per il Gruppo Banco Desio» attraverso un 
workshop rivolto ad amministratori e top management cui è stato richiesto di esprimere la propria valutazione circa l’importanza 
delle tematiche considerate nella “matrice di materialità” del precedente esercizio e quindi una loro prioritizzazione.
GRI 102-46 / GRI 102-43 / GRI 102-44 / GRI 102-47
 60