La sostenibilità per il Gruppo Banco Desio
“Le aziende - ha commentato Madelyn Antoncic, CEO della fondazione SASB - stanno dimostrando un forte interesse nel gestire 
la propria esposizione al rischio legato al clima aderendo alle raccomandazioni della TCFD. Tuttavia, pochi hanno una chiara 
comprensione di come implementare tali raccomandazioni”. Utilizzando il framework CDSB e i criteri elaborati da SASB, le 
organizzazioni potranno fornire informazioni “più efficaci e comparabili” in materia climatica, che siano in grado di evidenziare i 
legami con gli impatti finanziari. Secondo Mardi McBrien, amministratore delegato di CDSB, “la guida porta le raccomandazioni 
dai principi alla pratica, migliorando la robustezza, la coerenza e la comparabilità delle informazioni”.
Nel documento, dopo una panoramica sulle azioni chiave necessarie a porre le basi per un’efficace disclosure climatica, vengono 
elencate buone pratiche che riguardano i quattro elementi fondamentali nelle raccomandazioni TCFD: governance, strategy, risk 
management, metrics & targets. A partire da casi ipotetici di aziende appartenenti a diversi settori, la guida descrive nel dettaglio i 
percorsi da seguire in ognuna delle quattro aree. Ad esempio, rispetto alle modalità in cui il CDA considera le questioni climatiche 
all’interno della strategia, nei piani d’azione del management e nella gestione del rischio, vengono fornite indicazioni puntuali sulla 
base del framework CDSB e si indicano le metriche SASB standard più pertinenti. 
La collaborazione tra SASB e CDSB rafforza il lavoro del Better Alignment Project, progetto biennale nato nell’ambito del Corporate 
Reporting Dialogue (piattaforma che riunisce CDP - Ex Carbon Disclosure Project - e altre organizzazioni attive sugli standard 
di reporting) per migliorare l’allineamento nel panorama della disclosure aziendale. Il documento pubblicato è il primo di una 
serie che CDSB e SASB intendono realizzare nei prossimi anni in base allo sviluppo degli strumenti disponibili e delle pratiche di 
reportistica.
 57   