Responsabilità verso le persone
Attrazione, selezione e retention dei talenti
Le attività di ricerca e selezione del personale sono curate a livello territoriale dalla Direzione Risorse della Capogruppo.
Ai fini della ricerca di profili che hanno maturato rilevanti percorsi accademici, è risultata significativa la partnership con le diverse 
Università del territorio, che ha consentito di potenziare l’utilizzo dei canali di individuazione e di selezione di risorse da inserire nei vari 
programmi aziendali. Nel corso dell’anno 2019, sono stati attivati differenti percorsi di stage, sia attraverso la formula curriculare sia 
attraverso quella extracurriculare.
Il programma di inserimento è impostato su due modalità: il “training on the job” presso specifiche Unità Organizzative, piuttosto che 
la “job rotation” presso differenti Unità Organizzative; tali modalità si definiscono in funzione del profilo della risorsa e del percorso 
accademico effettuato presso le facoltà di provenienza.
Sono inoltre proseguiti i programmi “Alternanza Scuola Lavoro”, finalizzati ad accogliere studenti provenienti da diversi istituti delle 
scuole superiori ed introdurli nella loro prima esperienza lavorativa. 
Inoltre, ai fini della ricerca di profili aventi significativi percorsi accademici piuttosto che professionali, nel corso dell’anno 2019 
la Capogruppo ha sperimentato con successo anche l’utilizzo dei canali di reclutamento e selezione del personale telematici 
(es.: Linkedin), modalità di comunicazione ormai largamente utilizzata nel contesto aziendale ed in linea con l’evoluzione 
comportamentale correlata all’offerta di collaborazione professionale, intendendo proseguire in questa direzione. 
Le azioni mirate alla retention delle risorse si concretizzano, invece, in proposte che favoriscono la partecipazione a project work 
e/o a gruppi di lavoro interfunzionali, finalizzate - anche - alla ricerca di soluzioni di sviluppo organizzativo ed a massimizzare i livelli di 
efficacia gestionale ed efficienza operativa, da rafforzare a livello di Gruppo in un’ottica di integrazione organizzativa.
Infine, la retention dei talenti, in particolare dei più giovani dipendenti del Gruppo, viene perseguita attraverso lo sviluppo di sistemi 
e processi organizzativi che favoriscono la conciliazione dei tempi di vita privata e lavoro e lo sviluppo di competenze trasversali, in 
abbinamento alle conoscenze tecnico professionali.
Nel Piano di Sostenibilità 2020-22 sono stati definiti specifici target in tema di talent attraction e retention (pag. 50).
 109   