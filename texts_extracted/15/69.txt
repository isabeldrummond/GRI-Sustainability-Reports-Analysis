Bilancio di Sostenibilità 2019
Etica e integrità
Integrità e rigore nella condotta aziendale
La missione, i valori e i principi sono formalizzati nel Codice Etico del Gruppo e sono declinati nelle regole generali dettate nel 
Sistema Disciplinare interno nonché nelle regolamentazioni specifiche per le diverse aree di attività, formalizzate nell’impianto 
normativo interno. Il presidio di eventuali violazioni delle norme di comportamento è garantito dal medesimo Sistema Disciplinare 
di Gruppo.
  
La materia dei conflitti d’interesse è disciplinata da norme di legge e dal Codice di Autodisciplina delle Società Quotate, con 
riferimento sia alla gestione sia alla relativa informativa.
Il tema dei conflitti d’interesse, relativamente al quale vengono adottate politiche e procedure di gestione conformi ai riferimenti 
normativi, è oggetto di un approccio prudenziale da parte delle società del Gruppo con riferimento ai diversi ambiti di operatività 
aziendale (erogazione del credito, servizi d’investimento, ecc.). 
Si segnalano le seguenti principali normative interne operanti in materia:
• il Regolamento Interno Operazioni con Soggetti Collegati e art. 136 TUB della Capogruppo; la relativa “Policy” di rischio è 
integrata nella “Policy” di “Risk Appetite”;
• la “Policy” contenente le regole generali per la gestione dei conflitti di Interesse in materia di servizi d’investimento, che ha 
istituito un Registro nel quale sono riportate le situazioni in cui sia sorto o possa sorgere un conflitto di interesse che rischia 
di ledere gravemente gli interessi di uno o più Clienti. Tale Registro, manutenuto e aggiornato dalla Funzione Compliance, 
rappresenta un presidio di gestione dei conflitti di interesse da parte del Gruppo ed uno strumento per l’azione di vigilanza da 
parte delle strutture di controllo della Capogruppo. Nel corso dell’esercizio 2018 i principi declinati nella policy aggiornati con 
riferimento alle novità normative introdotte dalla MiFID II sono stati ulteriormente declinati nel Regolamento di Processo Conflitti 
di interesse e nel relativo Manuale Operativo.
Alla Funzione Compliance, inoltre, nell’ambito della “Policy di gestione del rischio di compliance”, è attribuita l’attività di 
collaborazione alla prevenzione e gestione dei conflitti d’interesse sia tra le diverse attività svolte dal Gruppo sia con riferimento 
ai dipendenti ed agli esponenti aziendali. 
Il tema del Conflitto di interessi è inoltre trattato nella richiamata “Relazione annuale sul governo societario e sugli assetti proprietari” (cui 
si rinvia per ulteriori approfondimenti) e nella normativa interna “Testo Unico sul Sistema di Remunerazione ed Incentivazione”, che reca 
principi e criteri specifici per la corretta elaborazione e attuazione dei sistemi di remunerazione e per gestire efficacemente i possibili 
conflitti di interesse.
GRI 102-16 / GRI 102-25
 68