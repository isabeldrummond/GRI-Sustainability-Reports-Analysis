Governance
Al fine di fronteggiare i rischi a cui è esposto, il Gruppo si è dotato di idonei dispositivi di governo societario e di adeguati meccanismi 
di gestione e di controllo (il sistema dei Controlli Interni e di Gestione dei Rischi aziendali). Il Gruppo, inoltre, adotta un approccio 
prudenziale nella gestione dei rischi aziendali, in ottica di prevenzione e mitigazione dei medesimi. Tali presidi coprono ogni tipologia 
di rischio aziendale assunto coerentemente con le caratteristiche, le dimensioni e la complessità delle attività svolte dagli intermediari 
che vi fanno parte. A tal fine, in linea con quanto previsto dalla Circolare n. 285 della Banca d’Italia, il Gruppo Banco Desio ha 
provveduto a predisporre il Risk Appetite Framework (RAF), oggetto di aggiornamento su base annuale in coerenza con l’evoluzione 
degli obiettivi e delle strategie di rischio della banca. L’approccio metodologico adottato dal Gruppo prevede una valutazione 
di tipo quantitativo basata su tre differenti tipologie di indicatori (indicatori di rischio di primo livello, indicatori di rischio di secondo 
livello e key-risk indicators) e una valutazione di tipo qualitativo concernente i presidi organizzativi. A ciò si aggiungono specifiche 
policy riguardanti le varie tipologie di rischio, che forniscono i criteri per la gestione operativa degli stessi in una prospettiva di gruppo 
e individuale. Le linee guida del sistema di gestione dei Rischi aziendali sono definite in apposita normativa interna. Le disposizioni 
operative e informative di dettaglio in merito ai controlli posti in essere, ai vari livelli, sui processi aziendali sono contenute in specifici 
documenti normativi di processo e procedure interne.
Il Gruppo è inoltre consapevole dell’importanza di identificare, valutare, prevenire e ridurre potenziali rischi anche di natura non  Mappatura dei rischi 
finanziaria, ovvero i rischi socio-ambientali generati e subiti riconducibili alle seguenti dimensioni:  socio-ambientali 
• Rischio ambientale e legato al climate change: connesso agli impatti diretti quali l’utilizzo di risorse energetiche (fonti rinnovabili  con enfasi 
e non rinnovabili), le emissioni di gas ad effetto serra, la produzione di rifiuti e loro smaltimento, il consumo di materie prime  sul climate change
strumentali all’attività propria (carta e toner), la violazione di normativa ambientale e di settore. 
A livello europeo, il piano d’azione per il finanziamento della crescita sostenibile pone particolare enfasi sull’importanza sistemica 
del settore bancario/finanziario nel consentire la transizione verso un sistema a basse emissioni di carbonio ed una economia 
resiliente al clima. II settore bancario si trova infatti ad essere coinvolto nei potenziali rischi indiretti legati al clima nella misura in 
cui i finanziamenti concessi e gli investimenti effettuati sono rivolti ad attività economiche che contribuiscono al cambiamento 
climatico (per esempio in termini di emissioni di gas ad effetto serra).
Lo stesso settore bancario può comunque assumere un ruolo proattivo nel promuovere la transizione verso un’economia a 
basse emissioni di carbonio e resiliente al clima aumentando la consapevolezza del proprio ruolo, nell’ambito della transizione, 
integrando una valutazione del potenziale impatto sui cambiamenti climatici correlato alle politiche creditizie e di investimento 
poste in essere. 
 41   