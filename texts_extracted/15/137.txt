Bilancio di Sostenibilità 2019 Responsabilità verso la comunità
• Fondazione della Comunità Monza e Brianza Onlus che nasce per promuovere la moderna filantropia e migliorare la qualità di 
vita della Comunità di Monza e Brianza. Centro indipendente di filantropia, si offre come riferimento per donatori e sostenitori di 
cause importanti. Un intermediario di fiducia per affrontare insieme i problemi della Comunità locale, cogliere le opportunità che 
si presentano e sviluppare nuove ed efficienti sinergie. La fondazione è impegnata, in particolare, in progetti per adolescenti in 
difficoltà, oltre che in progetti per anziani affetti da Parkinson;
• Associazione Fiori di Campo di Carate Brianza (MB) che si occupa di disabili fisici e psichici promuovendo una serie di iniziative 
tra cui progetti per il tempo libero, attività di sostegno all’autonomia personale e aiuto per genitori. Il Banco Desio, con la sua 
partecipazione ha sostenuto il progetto “VIAGGIARE LEGGERI” prevedendo delle uscite e dei week - end fuori casa per i ragazzi 
con l’obiettivo di aumentarne l’autonomia e l’autostima;
• Fondazione Ambrosoli di Milano, costituita nel 1998 dalla famiglia di padre Giuseppe Ambrosoli e dai Missionari Comboniani per 
dare continuità e futuro all’ospedale e alla scuola di ostetricia da lui fondati nel 1957 a Kalongo, in Nord Uganda;
• CAM Centro Ausiliario per problemi minorili di Milano, che nasce come associazione di volontariato nel 1975 su iniziativa del 
Tribunale per i Minorenni di Milano, per svolgere gratuitamente e per soli fini di solidarietà sociale, le attività ed i servizi richiesti 
dal Tribunale minorile, dai Giudici Tutelari e dalle Pubbliche Amministrazioni in favore dei minori in difficoltà. Il Banco Desio con il 
proprio supporto ha contribuito alla realizzazione di un bed&breakfast protetto per adolescenti e neomaggiorenni.
PREMI E RICONOSCIMENTI
Il Dipartimento di Scienze Economiche e Aziendali dell’Università di Pavia, insieme ad Alleanza Italiana per lo Sviluppo 
Sostenibile, Associazione Italiana Revisori Contabili, Associazione Italiana per la Direzione del Personale e Refinitiv ha 
ospitato, martedì 12 novembre 2019, il Premio al Report di Sostenibilità.
L’evento Premio al Report di Sostenibilità è nato dall’idea di riconoscere l’impegno e premiare le aziende italiane sulla base 
delle loro dichiarazioni non finanziarie o, più in generale, della reportistica di sostenibilità. 
L’evento ha avuto come obiettivo la diffusione della cultura della rendicontazione di performance non finanziarie per 
la promozione di azioni sostenibili, allargando la platea delle imprese che danno accesso a informazioni di natura non 
finanziaria. Ha voluto anche contribuire alla divulgazione di principi, elementi e concetti fondamentali che possano 
rappresentare gli standard di riferimento legati alla comunicazione non finanziaria per consolidare una cultura d’impresa 
sostenibile.
Il Premio è stato diviso in tre differenti categorie (aziende piccole e medie, medio-grandi e grandi) per ognuna delle quali 
sono state selezionate cinque aziende d’eccellenza. Banco Desio si è classificato tra le cinque finaliste della categoria di 
Aziende di medio-grandi dimensioni.
 136