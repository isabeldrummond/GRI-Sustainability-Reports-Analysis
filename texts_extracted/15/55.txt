Bilancio di Sostenibilità 2019 La sostenibilità per il Gruppo Banco Desio
CARBON DISCLOSURE PROJECT (CDP)
CDP è un’organizzazione non profit internazionale che fornisce a imprese, autorità locali, governi e investitori un sistema globale di 
misurazione e rendicontazione ambientale.
Il CDP offre un sistema per misurare, rilevare, gestire e condividere a livello globale informazioni riguardanti il cambiamento 
climatico. Sono quattro i programmi supportati da CDP: Climate Change Program, Water Program, Forests Program e Supply Chain 
Program, più uno specifico programma dedicato a città e regioni, il Cities, States and Regions Program.
Per ognuno di questi programmi, sono stati messi a punto degli appositi questionari che contengono una serie di informazioni 
che il partecipante (imprese, città e organi di governo) è tenuto a fornire per alimentare una vasta piattaforma accessibile, 
indicativamente da febbraio a giugno di ogni anno. La piattaforma chiude nel mese di luglio ogni anno e tutte le informazioni 
raccolte sono valutate dagli stakeholder. In questo modo, si contribuisce ad alimentare una base comune di informazioni utili sia 
per gli investitori che per i governi.
CDP lavora attualmente per conto di 525 investitori istituzionali che gestiscono asset per 96 trilioni di dollari, e incentiva le imprese 
a rendere disponibili informazioni sull’impatto delle loro attività sull’ambiente e a intraprendere azioni di mitigazione delle stesse.
Obiettivi strategici
L’azione di CDP si concentra su quattro obiettivi strategici, che si pongono come fine il raggiungimento di un sistema economico 
globale che sia attento alla propria sostenibilità ambientale e in grado di prevenire i dannosi effetti del cambiamento climatico.
1   Aumentare la trasparenza delle aziende sull’impatto ambientale, collaborando a stretto contatto con gli analisti finanziari per 
identificare le realtà a maggiore rischio e fornendo ai cittadini informazioni in grado di orientare le decisioni di acquisto ed 
investimento
2   Rendere la performance ambientale centrale nelle decisioni di business e investimento, adeguando le modalità di reportistica 
ambientale alle esigenze del settore finanziario e spingendo gli investitori a riconoscere l’importanza dei programmi di limitazione 
delle emissioni nella valutazione delle imprese.
3   Aiutare le città a ridurre l’inquinamento e a sviluppare modelli di adattamento al cambiamento climatico, favorendo la diffusione 
a livello globale di best practice e sostenendo programmi di gestione dell’impatto ambientale delle aree urbane.
4   Stimolare politiche e leggi a difesa dell’ambiente, lavorando al fianco di governi ed organizzazioni sovranazionali, fornendo 
dati a supporto delle decisioni in materia regolatoria e diffondendo la consapevolezza sull’influenza delle aziende nelle scelte 
politiche legate all’ambiente.
 54