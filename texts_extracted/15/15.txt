Bilancio di Sostenibilità 2019
Nota metodologica
Il “Bilancio di sostenibilità 2019” del Gruppo Banco Desio comunica ai propri stakeholder l’approccio e le politiche definite sulle 
tematiche di sostenibilità, descrivendo i risultati più significativi consuntivati nell’esercizio di riferimento in ambito di responsabilità 
socio-ambientale e di creazione di valore nel lungo periodo; nella misura necessaria ad assicurare la comprensione dell’attività 
di impresa, del suo andamento, dei suoi risultati e dell’impatto dalla stessa prodotta, copre i temi ambientali, sociali, attinenti al 
personale, al rispetto dei diritti umani, alla lotta contro la corruzione attiva e passiva che sono rilevanti tenuto conto delle attività e 
delle caratteristiche dell’impresa e delle aspettative degli stakeholder, come illustrato nell’analisi di materialità e previsti dall’art. 3 
del D.Lgs. 254/2016.
Il documento costituisce una Relazione distinta contrassegnata da apposita dicitura “Dichiarazione di carattere non finanziario” del 
Gruppo per l’esercizio 2019 in applicazione dell’art. 5 del D.Lgs. 254/2016.
La dichiarazione non finanziaria del Gruppo Banco Desio è redatta in coerenza con i principi indicati dalla Commissione europea 
nel giugno 2017: (1) Comunicazione di informazioni rilevanti, (2) Informazioni corrette, equilibrate e comprensibili, (3) Informazioni 
complete ma concise, (4) Informazioni strategiche e lungimiranti, (5) Informazioni orientate alle parti interessate (6) Informazioni 
coerenti e sistematiche e con i principi del GRI Sustainability Reporting Standards1.
  
Il  documento  è  redatto  in  conformità  agli  standard  di  rendicontazione “Global  Reporting  Initiative  Sustainability  Reporting 
Standards” (di seguito “GRI Standards”), secondo l’opzione “in accordance - core”, e alle “Financial Services Sector Disclosures”, per 
gli aspetti connessi allo specifico settore in cui opera il Gruppo Banco Desio, emanati rispettivamente nel 2016 e nel 2013 dal Global 
Reporting Initiative (GRI). Nella definizione dei contenuti specifici dei diversi indicatori, si è fatto riferimento anche alle linee guida 
formulate dall’ABI nei documenti “Linee Guida sull’Applicazione in Banca degli Standard GRI (Global Reporting Initiative) in materia 
ambientale” (gennaio 2020) e “Prospetto di determinazione e di distribuzione del valore aggiunto” (settembre 2019).
Il processo di predisposizione del documento ha previsto il coinvolgimento di tutte le funzioni aziendali della Capogruppo e delle 
Controllate responsabili, ciascuna per la propria area di competenza, della raccolta, validazione ed invio delle informazioni da 
includere nella reportistica di sostenibilità, sulla base delle indicazioni contenute nella normativa interna di riferimento, nonché sulla 
base delle istruzioni contenute nelle comunicazioni interne appositamente diramate. A partire dal settembre 2018, il personale 
preposto alla redazione del presente documento della Capogruppo ha preso parte a specifici “GRI Certified Training Course based 
on the GRI Sustainability Reporting Standards”, tenuti da qualificati soggetti abilitati, conseguendo il “GRI Certified Training Program 
Certificate”. 
1   Principi di rendicontazione per la definizione dei contenuti del report (inclusività degli stakeholder, contesto di sostenibilità, materialità, completezza) e Principi di rendicontazione per la definizione della qualità del report (Accuratezza, 
Equilibrio, Chiarezza, Comparabilità, Affidabilità e Tempestività).
GRI 102-54
 14