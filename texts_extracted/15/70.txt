Etica e integrità
Con riferimento alle modalità di comunicazione dei conflitti di interesse, si segnala che qualora, previa valutazione da parte della 
Capogruppo, le misure di gestione adottate risultino non sufficienti ad assicurare, con ragionevole certezza, che con riferimento 
alla fattispecie di conflitto di interesse il rischio di nuocere gli interessi dei Clienti sia evitato, il Cliente ne verrà informato, prima 
di agire per suo conto, in modo sufficientemente dettagliato da consentire allo stesso di prendere una decisione informata sul 
Servizio di investimento, sul Servizio accessorio richiesto o sulla singola disposizione impartita, tenuto conto del contesto in cui 
sorge il conflitto di interesse. La comunicazione comprende la natura generale e/o le fonti di tali conflitti di interesse e delle misure 
adottate per mitigare tali rischi. 
Con riferimento, inoltre, alle modalità di comunicazione agli Organi Consiliari, tale comunicazione è a cura dell’Ufficio Compliance 
nell’ambito delle relazioni periodiche sull’attività svolta dalla Funzione.
  
Alla luce dei numerosi interventi sulla disciplina del “whistleblowing” nell’ordinamento giuridico italiano è in vigore dal 2018 il 
“Regolamento del sistema interno di segnalazione delle violazioni” di Gruppo che prevede un riordino e una ulteriore segmentazione 
dei canali interni di segnalazione rispetto alle previgenti disposizioni interne. 
In particolare, a fronte di un canale generico, già in essere (“whistleblowing generale”) riguardante l’attività bancaria, è stato 
introdotto un canale specifico in ambito antiriciclaggio (“whistleblowing antiriciclaggio”) e uno per le segnalazioni in ambito 
MOG 231 (“whistleblowing Organismo di Vigilanza”); quest’ultimo canale è dedicato alle segnalazioni riferite esclusivamente a 
violazioni del MOG 231 e non sostituisce le modalità e i canali già esistenti per inviare all’ODV del MOG 231 le usuali segnalazioni 
e informazioni/obbligatorie. 
Il processo di gestione delle segnalazioni prevede pertanto modalità di segnalazione e canali specifici i quali assicurano che 
i soggetti preposti alla ricezione, all’esame e alla valutazione delle segnalazioni non siano gerarchicamente o funzionalmente 
subordinati all’eventuale soggetto segnalato, non siano essi stessi i presunti responsabili delle violazioni e non abbiano un 
potenziale interesse correlato alla segnalazione tale da comprometterne l’imparzialità e l’indipendenza di giudizio. Il sistema 
interno di segnalazione delle violazioni garantisce in ogni caso la riservatezza e la protezione dei dati personali del soggetto che 
effettua la segnalazione e del soggetto eventualmente segnalato.
Il Gruppo ha erogato specifica formazione a tutto il personale dipendente delle Società del Gruppo per incrementare la  Erogata formazione  
consapevolezza da parte dei dipendenti nell’uso dello strumento come canale di segnalazione delle criticità e al tempo stesso  a tutto il personale 
canale per l’invio di suggerimenti. sulle tematiche  
di whistleblowing
Nel 2019, così come nei precedenti esercizi 2018 e 2017, il Gruppo Banco Desio non ha registrato azioni legali in corso o concluse 
durante il periodo di rendicontazione in materia di comportamento anticoncorrenziale e violazioni delle normative antitrust e 
relative alle pratiche monopolistiche nelle quali il Gruppo sia stato identificato come partecipante. 
Nel 2019, come negli anni precedenti, non sono state irrogate pene pecuniarie significative e sanzioni non monetarie per la non 
conformità con leggi e/o normative in materia sociale ed economica.
GRI 102-17 / GRI 206-1 / GRI 419-1
 69   