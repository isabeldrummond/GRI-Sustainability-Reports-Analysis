Nota metodologica
Il “Bilancio di sostenibilità 2019” del Gruppo Banco Desio è stato approvato dal Consiglio di Amministrazione del Banco di Desio e 
della Brianza S.p.A. in data 27 febbraio 2020, sottoposto a giudizio di conformità da parte della società di revisione Deloitte & Touche 
S.p.A., secondo quanto previsto dallo stesso D.Lgs. 254/2016, ed è pubblicato nel sito istituzionale del Banco di Desio e della Brianza 
S.p.A. all’indirizzo www.bancodesio.it. 
  
Il perimetro di rendicontazione di questa dichiarazione di carattere non finanziario corrisponde a quello del bilancio finanziario 
consolidato al 31 dicembre 2019 che, a seguito dell’incorporazione di Banca Popolare di Spoleto S.p.A. nella Capogruppo, è 
costituito dalla stessa Capogruppo, Banco di Desio e della Brianza S.p.A., e dalle società consolidate integralmente, Fides S.p.A. 
e Desio OBG S.r.l.; di quest’ultima, in considerazione della sua natura di società veicolo di cartolarizzazione, si è tenuto conto nel 
documento ai soli fini dell’informativa economico-finanziaria in quanto non genera impatti significativi in relazione agli aspetti non 
finanziari in termini socio-ambientali. 
Qualora talune informazioni possano riguardare un perimetro differente, nel testo o nelle note è riportato un apposito chiarimento. 
Gli indicatori di natura quantitativa fanno riferimento a grandezze misurabili e il ricorso a stime, laddove necessario, è segnalato con 
apposita informativa.
Le informazioni sono poste a confronto con quelle fornite nei due esercizi precedenti. Le informazioni comparative non sono state 
oggetto di riesposizione, salvo nei casi espressamente indicati per effetto del continuo affinamento delle procedure di reporting 
afferenti l’informativa di carattere non finanziario.
Per il 2019 la rendicontazione di dati e informazioni relativi alla salute e sicurezza nei luoghi di lavoro è stata aggiornata secondo il nuovo 
Standard GRI 403, pubblicato dal Global Reporting Initiative (GRI) nel 2018 in sostituzione della versione finora utilizzata, pubblicata 
nel 2016. A fini comparativi, i dati relativi al 2018 sono stati riesposti rispetto a quelli pubblicati nella precedente Dichiarazione non 
finanziaria a seguito dell’aggiornamento dello Standard GRI 403. Per i dati precedentemente pubblicati, si rimanda alla Dichiarazione 
consolidata di carattere non finanziario del Gruppo 2018.
Il processo di identificazione delle tematiche rilevanti per la presente rendicontazione, così come quello di coinvolgimento degli 
stakeholder, ha determinato una variazione delle tematiche rilevanti rispetto a quelle considerate nella precedente Dichiarazione 
non finanziaria come meglio descritto nell’apposita sezione “L’Analisi di Materialità”. All’interno della tematica “riduzione degli 
impatti ambientali diretti” le informazioni considerate non significative sono: impiego di risorse idriche, altre emissioni inquinanti (oltre 
gas effetto serra).
Le informazioni contenute si riferiscono al periodo 1 gennaio 2019 - 31 dicembre 2019 e sono poste a raffronto con quelle degli anni 
precedenti, ove disponibili. coerentemente con il periodo di riferimento della reportistica finanziaria. 
Il bilancio di sostenibilità ha periodicità annuale.
GRI 102-10 / GRI 102-45 / GRI 102-48 / GRI 102-49 / GRI 102-50 / GRI 102-51 / GRI 102-52
 15   