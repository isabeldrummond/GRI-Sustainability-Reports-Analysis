Bilancio di Sostenibilità 2019 Etica e integrità
La formazione su policy e procedure relative alla tutela dei diritti umani confluisce sia nell’ambito degli aggiornamenti introdotti 
tempo per tempo al Modello Organizzativo del Gruppo (ed ai protocolli specifici) sia nelle raccomandazioni ed impegni definiti nel 
Codice Etico di Gruppo divulgato a tutte le risorse attraverso strumenti di Comunicazione Interna. 
Per il dettaglio del numero di dipendenti e di membri del più alto Organo di Governo che hanno fruito della formazione in tema 
MOG 231 si rinvia al successivo paragrafo “Comunicazione e formazione in materia di politiche e procedure anticorruzione” a pag. 72 
(indicatore GRI 205-2).
Approvazione   Si segnala che il 16 gennaio 2020 il Consiglio di Amministrazione di Banco di Desio e della Brianza ha approvato un ulteriore 
ulteriore  aggiornamento della Parte Generale e della Parte Speciale del MOG 231 divulgato a tutte le risorse con comunicazione interna del 
aggiornamento   febbraio 2020. Nel 2019 il 94,5% della popolazione aziendale, pari a 2.078 risorse rispetto il totale di 2.198, ha recepito l’informativa 
del MOG 231 relativa all’aggiornamento Modello Organizzativo 231 (versione agosto 2019). Si segnala che tale aggiornamento non è stato 
trasmesso ai dipendenti assenti per maternità, in aspettativa e assenti per lunghe malattie.
Nel corso del 2019, il Gruppo ha inoltre indirizzato all’intera popolazione aziendale, sessioni in webinar in ambito di sostenibilità, che 
ha trattato temi legati ai diritti umani e dei lavoratori, con l’obiettivo di incrementare ed estendere a tutti la sensibilizzazione sulle 
tematiche in oggetto e informare circa il percorso intrapreso dal Gruppo e le attività dallo stesso portate avanti.
Il Gruppo Banco Desio attribuisce rilievo strategico all’attività volta a garantire l’osservanza delle normative interne ed esterne, 
nella convinzione che il rispetto delle regole e la correttezza negli affari costituiscano elementi fondamentali nello svolgimento 
dell’attività bancaria. Riconoscendo di avere una responsabilità specifica nella lotta contro la corruzione e la criminalità finanziaria, 
assicura piena collaborazione alle Autorità nel contrasto di tutti i reati pertinenti alla propria sfera di attività, per evitare che il sistema 
bancario possa essere utilizzato per perseguire scopi illegali. 
Il reato di corruzione, che il Gruppo si è impegnato a contrastare, è previsto fra i “reati presupposto” rientranti nell’ambito di applicazione 
del D.Lgs. 231/2001 sulla responsabilità amministrativa delle imprese; il Gruppo ha adottato un apposito Modello di organizzazione, 
gestione e controllo, c.d. “Modello 231/2001” o “MOG 231” pubblicato nel sito istituzionale all’indirizzo www.bancodesio.it (cui si fa 
rimando per quanto di ulteriore interesse). 
Adozione della  Consapevole degli effetti negativi delle pratiche corruttive sullo sviluppo economico e sociale negli ambiti nei quali opera, il Gruppo 
 “Policy Anticorruzione” Banco Desio è impegnato a prevenire e contrastare il verificarsi di illeciti nello svolgimento delle proprie attività. Per questo il Consiglio 
di Amministrazione di Banco di Desio e della Brianza del 12 dicembre 2019 ha adottato la Policy Anticorruzione, diffusa a tutto il 
personale dipendente, che (a) definisce i principi per l’individuazione e la prevenzione di potenziali episodi di corruzione al fine di 
tutelare l’integrità e la reputazione del Gruppo e (b) comunica con chiarezza i principi anticorruzione alle parti interessate sia interne 
che esterne al Gruppo.
La Policy si applica a tutti i membri degli organi di supervisione strategica, gestione e controllo, ai dipendenti, agli agenti monomandatari, 
ai consulenti finanziari e ai collaboratori occasionali del Gruppo e, trasversalmente, a tutte le attività di business. Come linea guida 
riguardo agli aspetti etici e di comportamento dei dipendenti, la Policy deve essere applicata congiuntamente al Codice Etico.
GRI 412-2
 70