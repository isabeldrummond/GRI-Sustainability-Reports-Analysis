Bilancio di Sostenibilità 2019 Attestazione della Società di Revisione
2 
Indipendenza della società di revisione e controllo della qualità 
 
Siamo indipendenti in conformità ai principi in materia di etica e di indipendenza del Code of Ethics for 
Professional Accountants emesso dall’International Ethics Standards Board for Accountants, basato su 
principi fondamentali di integrità, obiettività, competenza e diligenza professionale, riservatezza e 
comportamento professionale. La nostra società di revisione applica l’International Standard on Quality 
Control 1 (ISQC Italia 1) e, di conseguenza, mantiene un sistema di controllo qualità che include direttive e 
procedure documentate sulla conformità ai principi etici, ai principi professionali e alle disposizioni di legge e 
dei regolamenti applicabili. 
 
Responsabilità della società di revisione 
 
È nostra la responsabilità di esprimere, sulla base delle procedure svolte, una conclusione circa la 
conformità della DNF rispetto a quanto richiesto dal Decreto, dai GRI Standards e dalle Financial Services 
Sector Disclosures. Il nostro lavoro è stato svolto secondo quanto previsto dal principio “International 
Standard on Assurance Engagements ISAE 3000 (Revised) - Assurance Engagements Other than Audits or 
Reviews of Historical Financial Information” (di seguito “ISAE 3000 Revised”), emanato dall’International 
Auditing and Assurance Standards Board (IAASB) per gli incarichi limited assurance. Tale principio richiede 
la pianificazione e lo svolgimento di procedure al fine di acquisire un livello di sicurezza limitato che la DNF 
non contenga errori significativi. Pertanto, il nostro esame ha comportato un’estensione di lavoro inferiore a 
quella necessaria per lo svolgimento di un esame completo secondo l’ISAE 3000 Revised (“reasonable 
assurance engagement”) e, conseguentemente, non ci consente di avere la sicurezza di essere venuti a 
conoscenza di tutti i fatti e le circostanze significativi che potrebbero essere identificati con lo svolgimento 
di tale esame. 
 
Le procedure svolte sulla DNF si sono basate sul nostro giudizio professionale e hanno compreso colloqui, 
prevalentemente con il personale della società responsabile per la predisposizione delle informazioni 
presentate nella DNF, nonché analisi di documenti, ricalcoli ed altre procedure volte all’acquisizione di 
evidenze ritenute utili. 
 
In particolare, abbiamo svolto le seguenti procedure: 
 
1. analisi dei temi rilevanti in relazione alle attività e alle caratteristiche del Gruppo rendicontati nella DNF, 
al fine di valutare la ragionevolezza del processo di selezione seguito alla luce di quanto previsto dall’art. 
3 del Decreto e tenendo presente lo standard di rendicontazione utilizzato; 
 
2. analisi e valutazione dei criteri di identificazione del perimetro di consolidamento, al fine di riscontrarne 
la conformità a quanto previsto dal Decreto;  
 
3. comparazione tra i dati e le informazioni di carattere economico-finanziario inclusi nella DNF e i dati e le 
informazioni inclusi nel bilancio consolidato del Gruppo Banco di Desio e della Brianza; 
 
4. comprensione dei seguenti aspetti: 
 
•  modello aziendale di gestione e organizzazione dell’attività del Gruppo, con riferimento alla gestione 
dei temi indicati nell’art. 3 del Decreto; 
 
•  politiche praticate dall’impresa connesse ai temi indicati nell’art. 3 del Decreto, risultati conseguiti e 
relativi indicatori fondamentali di prestazione; 
 
•  principali rischi, generati o subiti connessi ai temi indicati nell’art. 3 del Decreto. 
 
Relativamente a tali aspetti sono stati effettuati inoltre i riscontri con le informazioni contenute nella DNF 
e effettuate le verifiche descritte nel successivo punto 5, lett. a); 
 
 
 174