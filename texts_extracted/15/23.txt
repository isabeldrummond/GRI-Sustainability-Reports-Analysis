Bilancio di Sostenibilità 2019 Profilo del Gruppo
Il Banco di Desio e della Brianza S.p.A. è una società per azioni regolata ed operante in base alla legge italiana. A seguito dell’aumento 
di capitale a servizio dell’incorporazione di Banca Popolare di Spoleto, al 31 dicembre 2019 il capitale sociale di Banco di Desio e 
della Brianza, interamente sottoscritto e versato, ammonta ad euro 70.692.590, suddiviso in n. 135.947.289 azioni da nominali euro 0,52 
ciascuna, delle quali n. 122.745.289 azioni ordinarie e n. 13.202.000 azioni di risparmio non convertibili.
Le azioni ordinarie dell’Emittente, quotate dal 1995 sul Mercato Telematico Azionario (MTA) organizzato e gestito da Borsa Italiana 
S.p.A., conferiscono ai titolari i diritti e gli obblighi previsti dalle norme vigenti (in particolare, il diritto agli utili ed il diritto di voto di 
cui agli artt. 2350 e 2351 c.c.), senza deroghe o limitazioni statutarie. La “Relazione annuale sul governo societario e sugli assetti 
proprietari” dell’esercizio 2019, cui si rimanda per maggiori dettagli, riporta l’elenco degli azionisti che hanno una partecipazione in 
Banco di Desio e della Brianza superiore al 5%, i quali risultano possedere, al 31 dicembre 2019, un totale pari al 66,17% delle azioni 
ordinarie e al 66,60% delle azioni di risparmio.
Le Assemblee Ordinarie e Straordinarie costituiscono la principale occasione formalizzata di relazione diretta con gli azionisti. Nel 
rispetto delle previsioni statutarie e delle disposizioni normative, gli azionisti che, anche congiuntamente, rappresentino almeno un 
quarantesimo del capitale sociale con diritto di voto possono chiedere, per iscritto, entro determinati termini indicati nell’avviso di 
convocazione di Assemblea, l’integrazione dell’elenco delle materie da trattare e possono presentare, per iscritto, entro i medesimi 
termini, proposte di deliberazione su materie già all’ordine del giorno.
Svolto uno specifico  Anche nel corso del 2019 è stato svolto uno specifico processo di stakeholder engagement condotto, in particolare, mediante 
processo di stakholder  piattaforma web dedicata, con cui è stato richiesto ad un campione di azionisti di esprimere la propria valutazione circa l’importanza 
engagement delle tematiche considerate nella “matrice di materialità” del precedente esercizio e quindi una prioritizzazione dei temi proposti 
anche alle altre categorie di stakeholder al fine della predisposizione della “matrice di materialità” per la presente rendicontazione 
non finanziaria.
L’operatività della banca si concentra principalmente sul segmento di business della clientela Retail, all’interno del quale confluiscono 
tutte le attività rivolte alla clientela privata ed alla piccola - media impresa. L’operatività della controllata Fides si sviluppa nel 
comparto dei finanziamenti a privati nella forma tecnica di cessione del quinto o delegazione di pagamento e prestiti personali.
Il numero complessivo dei clienti del Gruppo al 31 dicembre 2019 è pari a 358.830, in incremento rispetto al medesimo dato al 31 
dicembre 2018 pari a 349.693 clienti.
GRI 102-2 / GRI 102-5 / FS 6 / GRI 102-6
 22