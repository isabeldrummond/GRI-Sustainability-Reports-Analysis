Bilancio di Sostenibilità 2019 Responsabilità verso le persone
1.  Strumenti che consentono di conciliare le esigenze lavorative con quelle familiari
In questo contesto si segnalano: 
• Il ricorso a forme di flessibilità: utilizzo della banca ore, concessione dei contratti di lavoro a part-time (particolare attenzione 
viene rivolta alle situazioni che evidenziano difficoltà nella gestione degli impegni familiari);
• le iniziative di telelavoro;
• le sessioni formative rivolte a neo-mamme in seguito al rientro dal periodo di maternità, al fine di agevolare il nuovo ingresso 
nel contesto professionale.
2.  Azioni di valorizzazione dell’ambiente di lavoro, inteso sia come luogo fisico sia come contesto professionale
In questo contesto si segnalano:
• gli interventi funzionali al miglioramento degli spazi lavorativi;
• le azioni formative, finalizzate ad accrescere le competenze dei dipendenti;
• i programmi di riconversione e di riqualificazione professionale, in una logica di accrescimento del patrimonio professionale.
3.  Sistema di valori e di modalità comportamentali adottate nelle relazioni con l’ambiente esterno 
e con gli stakeholder interni
In questo contesto si segnalano:
• lo sviluppo di “politiche commerciali sostenibili”, al fine di promuovere comportamenti caratterizzati da una rigorosa etica 
professionale nei rapporti con la Clientela e favorire il rispetto di valori fondamentali quali: la dignità, la responsabilità, la 
fiducia, l’integrità e la trasparenza. A tal proposito il Gruppo si impegna a mettere a disposizione strumenti per supportare le 
azioni commerciali, indirizzando ad un corretto utilizzo;
• il riconoscimento dei principi stabiliti dalle Convenzioni fondamentali dell’ILO (International Labour Organization) e in 
particolare il diritto di associazione e partecipazione alle Organizzazioni Sindacali e di negoziazione collettiva. 
4.  Interventi di natura economica 
In questo contesto si segnalano:
• l’arricchimento dei servizi offerti nel pacchetto di welfare aziendale;
• il riconoscimento di un bonus annuo di Euro 3.000 erogato ai dipendenti, con figli o coniuge a carico in condizione di handicap 
accertato ex art. 3, comma 3°, della Legge n.104/1992.
Si intende proseguire anche nell’ambito dell’esercizio corrente con proposte che valorizzino non solo aspetti a contenuto monetario, 
ma anche quelli a contenuto non monetario, in coerenza con le diverse progettualità aziendali.
 118