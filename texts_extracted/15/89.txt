Bilancio di Sostenibilità 2019 Responsabilità verso i clienti
tra l’altro, requisiti di contenuto e di forma più rigorosi sia per la valutazione di adeguatezza delle operazioni finanziarie al profilo di 
rischio del cliente sia per le comunicazioni all’investitore della motivazione discendente da tale valutazione. In tale contesto, al fine 
di valutare con sempre maggiore attenzione la coerenza del prodotto consigliato o proposto alle esigenze del cliente, Banco Desio 
nel corso dell’esercizio 2019 ha adottato nuovi questionari di profilazione della clientela.
Con riferimento ai prodotti e servizi offerti alla clientela le società del Gruppo sono dotate di specifico processo di Product Approval, 
nell’ambito del quale le funzioni aziendali (tra cui anche le funzioni di controllo Risk Management, Antiriciclaggio e Compliance) 
valutano per ogni prodotto e servizio offerto i rischi derivanti dalla nuova operatività e i necessari presidi, stimano gli impatti in termini 
di costi, ricavi e risorse, individuano la clientela più idonea in base alla complessità, alle esigenze e ai vincoli normativi. 
La Funzione Compliance presidia per le società del Gruppo la gestione del rischio di non conformità alle norme, verificando che 
le procedure interne siano idonee a prevenire il rischio di incorrere in sanzioni o perdite finanziarie o danni reputazionali a causa 
di violazioni di norme imperative o di autoregolamentazione. In tale contesto, la funzione valuta ex ante la conformità dei nuovi 
prodotti e servizi che l’intermediario intende adottare alla regolamentazione applicabile; fornisce consulenza ed assistenza sulle 
tematiche in cui assume rilievo il rischio di non conformità; valuta l’efficacia dei processi adottati. 
Nel corso del primo semestre del 2019 sono stati completati gli interventi organizzativo-procedurali effettuati per porre rimedio agli 
aspetti di attenzione emersi durante la verifica ispettiva svolta da Banca d’Italia nel corso del primo trimestre 2018 presso alcune filiali 
della ex controllata Banca Popolare di Spoleto in materia di disposizioni di trasparenza e correttezza delle relazioni tra intermediario 
e clientela. 
Nel 2019, così come nei precedenti esercizi 2018 e 2017, il Gruppo non ha registrato casi di non conformità a normative e/o codici di 
autoregolamentazione in materia di informazione ed etichettatura di prodotti e servizi che abbiamo comportato sanzioni, ammende 
o richiami e non ha registrato casi di mancata conformità alle disposizioni relative alla normativa in ambito di Trasparenza e Mifid.
Nel 2019, così come nei precedenti esercizi 2018 e 2017, il Gruppo Banco Desio non ha registrato casi di non conformità con 
le normative e/o i codici di autoregolamentazione in materia di comunicazione di marketing tra cui pubblicità, promozione e 
sponsorizzazioni che abbiano comportato un’ammenda, una sanzione o un richiamo. Inoltre, non si sono verificati casi di violazione 
delle normative vigenti né segnalazioni di non conformità per ciò che riguarda i processi di comunicazione.
GRI 417-2 / GRI 417-3
 88