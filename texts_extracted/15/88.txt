Responsabilità verso i clienti
Nell’ambito della relazione con il cliente, rivestono particolare importanza la trasparenza e la chiarezza delle informazioni. 
La Banca d’Italia ha emanato specifiche disposizioni sulla trasparenza delle operazioni e dei servizi bancari e finanziari, che 
definiscono standard minimi e generali di redazione dei documenti informativi predisposti per la clientela (struttura dei documenti, 
informazioni essenziali da fornire, scelte lessicali, standardizzazione di alcune tipologie di contratti più diffusi) e introducono per gli 
intermediari bancari e finanziari, anche per la commercializzazione dei servizi bancari tradizionali, obblighi di natura organizzativa 
ovvero di controllo per il rispetto della disciplina di trasparenza e la correttezza nei rapporti con l’utenza.
Le disposizioni di trasparenza si applicano all’acquisto di prodotti bancari e finanziari tradizionali (ad es. conti correnti e altre forme 
di deposito, finanziamenti, strumenti di pagamento) e in ogni fase del rapporto tra intermediario e cliente: la fase precontrattuale, 
quella cioè che precede la sottoscrizione del contratto (documento sui diritti del cliente e foglio informativo, diffusione di indicatori 
sintetici di costo, prevenzione del contenzioso attraverso presidi organizzativi), la fase di stipula del contratto (documento di sintesi, 
forma dei contratti) e quella post-contrattuale, ossia la relazione tra intermediari e clienti (documentazione periodica, gestione del 
contenzioso). Le regole si affiancano a quelle previste da altri comparti dell’ordinamento in materia di trasparenza e correttezza 
dei comportamenti nei confronti della clientela, quali, ad esempio, quelle relative all’offerta di servizi di investimento, disciplinata dal 
Testo Unico della Finanza (TUF), o di prodotti assicurativi o alle previsioni contenute nel Codice del Consumo.
I documenti, predisposti sulla base delle disposizioni sopra riportate, per i prodotti offerti alla generalità della clientela sono disponibili 
presso le filiali e sui siti internet delle società del Gruppo.
Nel corso del 2019 le società del Gruppo hanno portato a termine l’implementazione della normativa in tema di Product Governance  Implementata 
Bancaria ovvero delle disposizioni sulla governance e il controllo dei prodotti volte a garantire che l’offerta dei prodotti bancari sia  la normativa sulla 
rivolta alla clientela ritenuta adatta. A tal fine le società del Gruppo hanno: Product Governance 
• costituito un Comitato Prodotti al quale sono assegnati compiti di verifica e monitoraggio degli indirizzi delineati dal Comitato di  Bancaria
Direzione, sia dell’efficacia delle procedure e dei presidi posti in essere per la product governance; 
• analizzato il catalogo prodotti ai fini di attribuire una valutazione di rischiosità preliminare e di segmento della clientela a cui il 
prodotto è rivolto;
• predisposto  un  questionario  da  somministrare  alla  clientela  volto  a  raccogliere  le  informazioni  necessarie  per  valutare 
l’adeguatezza e la coerenza dei prodotti/servizi bancari rispetto alle esigenze dei clienti nonché alla loro propensione al rischio 
e al loro grado di alfabetizzazione;
• erogato specifica formazione al personale addetto all’elaborazione dei prodotti (modalità aula nel marzo 2019) nonché alla rete 
di vendita (modalità e-learning e videolezione nell’aprile del 2019). 
Nell’ambito dei servizi di investimento prestati alla clientela, Banco Desio ha recepito le disposizioni previste dalla normativa Europea 
in materia di servizi di investimento (c.d. Direttiva MiFID II). Tale normativa in particolare è volta a garantire una maggiore protezione 
dell’investitore in strumenti finanziari attraverso il superamento di un modello di tutela orientato alla trasparenza ai fini dell’adozione 
di un’impostazione imperniata sulla concreta cura del cliente. Banco Desio nel perseguimento di tale finalità ha implementato, 
GRI 417-1
 87   