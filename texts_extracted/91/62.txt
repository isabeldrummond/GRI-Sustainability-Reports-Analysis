Per festeggiare questa importante ricorrenza la Poligrafici Editoriale ha deciso di realizzare 
una serie di eventi di ampio respiro culturale e di altrettanto ampio coinvolgimento di 
pubblico. La Nazione, infatti, ha voluto prima di tutto festeggiare e condividere con i propri 
lettori questo importante traguardo, per ringraziarli di quell'attenzione e di quell'affetto che 
ordinariamente riservano acquistando ogni giorno il quotidiano. Un lungo elenco di eventi 
che hanno coperto tutto l’anno terminati nell’evento conclusivo che si è tenuto nel Cenacolo 
di Santa Croce del 13 dicembre. 
 
Il 15 ottobre 2019 i quotidiani di Poligrafici Editoriale sono usciti in edicola con una grafica 
nuova. L’attività di restyling delle testate è stata voluta per uniformare l’aspetto dei fascicoli 
che compongono i quotidiani, per facilitare la lettura del quotidiano con l’utilizzo di un 
carattere  più  moderno  e  contemporaneo,  bastonato  e  senza  grazie  come  quelli  che 
caratterizzano  i  device  digitali,  ma  soprattutto  per  permettere  l’adozione  di  logiche  di 
ottimizzazione industriale per capitalizzare al massimo il valore del contenuto prodotto a tutti 
i livelli e da tutti i media a disposizione.  
 
Per  ricordare  i  500  anni  dalla  morte  di  Leonardo  da  Vinci,  Poligrafici  Editoriale  in 
collaborazione con Speed, ha realizzato a Bologna, Firenze e Milano, città di riferimento dei 
rispettivi quotidiani, videoproiezioni sui monumenti rappresentativi delle piazze, a cui è stata 
invitata tutta la cittadinanza. Gli eventi intitolati a “Leonardo, il Genio applicato” si sono tenuti 
a Bologna il 22 maggio, in piazza del Nettuno, con videomapping su Palazzo Re Enzo, a Firenze 
il 5 giugno, in piazza della Signoria con videomapping su Palazzo Vecchio e infine a Milano il 
23 ottobre in piazza della Scala con videomapping su Palazzo Marino.  
Anche nel 2019 il Resto del Carlino ha reso felici i propri lettori proponendo una nuova 
edizione di Pane e Carlino, l’iniziativa che ha permesso ai lettori di Bologna di ritagliare dal 22 
ottobre un coupon che, nei forni aderenti all’iniziativa, per ricevere a un pacco di pasta da 
500 grammi, con una spesa minima di 5 euro in prodotti artigianali. I coupon sono stati 
pubblicati  sul  Carlino  Bologna  e  Imola  tutti  i  giorni  fino  al  23  novembre.  Lo  scopo 
dell’operazione  è  quello  di  abbinare  due  prodotti  essenziali  e  quotidiani,  il  pane  e  il 
quotidiano, avvicinando il quotidiano ai lettori e alle loro esigenze primarie! 
QN il Resto del Carlino per l’ottava anno, sostiene assieme ad Hera e Centro Antartide, il premio 
Bologna città civile e bella, finalizzato alla promozione del civismo e della volontà di diffondere la 
bellezza di Bologna in tutte le sue forme. Nel 2019 il premio è stato esteso anche a Modena e 
Ferrara. 
YOU FINANCE per imparare a gestire al meglio i propri risparmi attraverso quattro percorsi formativi 
on line con risposte concrete ai quesiti dalla viva voce degli esperti. 
Inoltre il Gruppo Monrif è solito riservare a specifiche categorie di inserzionisti pubblicitari 
(Onlus), condizioni economiche privilegiate, permettendo un accesso favorevole ai servizi che 
la società propone e una maggiore visibilità a società con rilevante impatto sociale. 
 
62 
 