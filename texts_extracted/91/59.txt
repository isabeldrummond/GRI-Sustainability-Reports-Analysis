Ogni ultima domenica del mese viene pubblicato SALUS, il magazine di approfondimento 
interamente dedicato al mondo della Sanità, della Medicina,  della Salute, ma anche al 
Benessere e allo Stile di Vita sano. Nel corso del sono stati organizzati “Gli incontri di SALUS” 
legati al tema del mese, nei territori di diffusione delle testate e sviluppati in collaborazioni 
con le Istituzioni e le eccellenze sanitarie territoriali. Gli incontri sono ospitati in sedi di 
prestigio, facilmente accessibili al pubblico per favorire al massimo la partecipazione dei 
lettori. 
Lo scopo dei convegni, gratuiti e aperti al pubblico, è quello di approfondire gli argomenti 
trattati dal mensile, offrendo la possibilità ai partecipanti ascoltare esperti del settore che si 
sono confrontati sul tema del mese e di essere informati sulle più recenti scoperte in campo 
scientifico. 
Nel corso del 2019 sono stati organizzati cinque incontri:  
-11 marzo 2019 Water Show – Acqua, fonte di nutrizione e benessere (all’interno della 
manifestazione Tipicità - Fermo) 
-16 aprile 2019 Le Allergie hanno un futuro? (Auditorium Attilio Monti de La Nazione -Firenze) 
-21 maggio 2029 Fumo e Ictus – (Palazzo della Regione – Milano) 
-12 giugno 2019 La prevenzione dei tumori della pelle (Biblioteca Malatestiana Cesena) 
-20 novembre 2019 La nuova frontiera della ricerca oncologica – guarire è possibile? (Florim 
Gallery – Modena). 
 
Mostra “NOI. Non erano solo canzonette” La musica di uno specifico periodo storico va di 
pari passo con la letteratura, l’arte, l’architettura, la politica di quel tempo e una canzone, non 
meno di un libro o di un dipinto, riflette il momento in cui è stata immaginata, scritta e 
cantata. Comunicando di volta in volta l’urgenza della protesta, il languore dell’amore, la forza 
di un ideale, la canzone popolare trova la propria strada in tutte le epoche ed eventi della 
Storia. Dai grandi avvenimenti fino alla semplice routine quotidiana, la musica narra, descrive, 
preconizza e, infine, fissa nella memoria. È proprio in questo stretto legame fra senso della 
Storia e meccanismo della memoria che la mostra “NOI. Non erano solo canzonette” ospitata 
a Palazzo Belloni fino al 12 aprile 2020 sa evocare emozioni, riflessione e conoscenza. Dal 1958 
al 1982, canzoni che si sono fuse con i momenti significativi della nostra vita, sia essi individuali 
o  collettivi,  rivivono  non  solo  come  suono  ma  anche  in  testi,  immagini,  oggetti. 
Un’immersione totale capace di trasmettere il senso profondo di quegli anni anche a chi, 
molto più giovane, quella Storia non l’ha mai vissuta. Per incoraggiarli a comprendere i 
momenti importanti del nostro passato, di quali lacrime e quali sorrisi fosse composto, così 
da renderli davvero partecipi di quel lungo processo che ci ha condotti fin qui. 
 
Convegno  Opportunità  e  prospettive  di  cooperazione  economica  e  culturale  tra 
Montenegro ed Emilia-Romagna” Uno scambio mirato a portare vantaggi economici  e 
culturali, un trasferimento di esperienza e know how ”Made in Italy” o meglio dell’Emilia-
Romagna al balcanico Montenegro sono stati questi i temi del convegno “Opportunità e 
prospettive di cooperazione economica e culturale tra Montenegro ed Emilia-Romagna” 
organizzato da il Resto del Carlino che si è tenuto lo scorso 18 giugno 2019 presso il Museo 
Ferruccio Lamborghini di Argelato. Il convegno dedicato agli imprenditori e investitori italiani, 
ha avuto l’obiettivo di evidenziare le opportunità di business che il Montenegro può offrire 
59 
 