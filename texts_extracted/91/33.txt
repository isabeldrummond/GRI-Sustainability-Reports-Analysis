Anti-corruzione 
La tematica della corruzione è presidiata attraverso l’adozione da parte delle società del 
Gruppo del Modello 231/200115. 
 
Il Modello è composto da una Parte Generale, che contiene i principi e le regole generali e da 
una Parte Speciale, che costituisce il cuore del Modello e si occupa di individuare le fattispecie 
di  reato  che  debbono  essere  prevenute,  e  le  attività  “sensibili”  (quelle  cioè  dove  è 
teoricamente possibile la commissione del reato). 
 
In particolare, le iniziative di anticorruzione  prendono forma attraverso il Modello che 
include, tra le otto categorie di reati che possono essere rilevati dalla Società, quelli derivanti 
da corruzione tra privati, pubblica amministrazione e amministrazione della giustizia. 
 
Per ciascuna tipologia di reato, la Parte Speciale contiene una descrizione delle fattispecie 
penali, individua le attività sensibili e definisce i principi generali che devono guidare la Società 
nella individuazione dei reati. 
 
Nel portale aziendale a cui tutti i dipendenti hanno accesso è disponibile il Modello 231/2001 
(parte generale e parte speciale) e i relativi allegati: 
  Codice Etico; 
  Sistema disciplinare; 
  Statuto dell'Organismo di Vigilanza; 
  Regolamento dell'Organismo di Vigilanza. 
 
Il Codice Etico del Gruppo richiama dipendenti e collaboratori a tenere una condotta corretta 
e trasparente contribuendo al rispetto delle norme e ad assicurare un comportamento in linea 
con gli interessi del Gruppo evitando decisioni che possano essere influenzate da un conflitto 
di interessi. È inoltre richiesta una particolare attenzione ad atti di cortesia commerciale 
consentiti solo in conformità alle procedure aziendali definite. Ogni operazione ed attività 
svolta a nome del Gruppo deve essere lecita, autorizzata, coerente, documentata, verificabile, 
in conformità al principio di tracciabilità, alle procedure aziendali, secondo criteri di prudenza 
e a tutela degli interessi del Gruppo. 
Nel 2019, non sono stati rilevati incidenti di corruzione confermati o fondati.  
Comunicazione e programmi di formazione 
L’organismo di vigilanza incontra almeno una volta all’anno il Consiglio di Amministrazione o 
il Presidente del Consiglio di amministrazione e lo informa delle tematiche rispetto al Codice 
Etico e alla corruzione, attraverso una relazione annuale. I dipendenti possono accedere sul 
portale interno dove sono presenti le politiche da poter visionare. 
                                                             
15 Le politiche anticorruzione sono presenti sul sito del Gruppo Monrif e sono accessibili da parte di tutti i dipendenti. 
33 
 