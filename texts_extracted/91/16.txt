Ospitalità – EGA Emiliana Grandi Alberghi S.r.l. 
 
La Società EGA (Emiliana Grandi Alberghi), controllata al 100% da Monrif S.p.A., si occupa di 
gestire hotel presenti a Milano e Bologna con un’offerta personalizzata dedicata al mondo 
degli affari e del tempo libero. Una tradizione di ospitalità, stile ed eleganza, ideale per il 
viaggiatore business e il cliente leisure. EGA svolge la propria attività nei seguenti alberghi: 
 
Royal Hotel Carlton a Bologna 
Il Royal Hotel Carlton si trova accanto all’area pedonale nel cuore di Bologna e si pone al più 
alto livello tra gli hotel bolognesi. E’ riconosciuto come un City Resort che fonde in perfetta 
armonia le esigenze dell’uomo d’affari ed un’atmosfera rilassata. 
 
Costruito negli anni Settanta, dopo la demolizione del vecchio edificio de “Il Resto del 
Carlino”,  dall’Architetto  Enzo  Zacchiroli,  le  cui  prestigiose  opere  architettoniche,  quali 
l’Università Johns Hopkins e l’Ospedale Malpighi, arricchiscono la città di Bologna. L’hotel è 
composto da 236 camere (tra cui 9 Junior Suite, 20 Suite ed una lussuosa Presidential Suite di 
145 mq con sala meeting privata e delle rifiniture di altissima qualità), un centro congressi con 
ampi spazi, un’esclusiva Monrif SPA by Clarins, una grande palestra targata Technogym ed un 
garage coperto con 200 posti auto, il tutto circondato da un vasto giardino. 
 
Il foyer, caratterizzato da raffinate ed eleganti decorazioni, offre salottini riservati, posti ideali 
per rilassarsi o parlare d’affari in privato, a metà strada tra il cocktail bar ed il Ristorante ”The 
Spoon”. 
 
Il Business centre e la connessione Wi-Fi in tutte le camere ed aree comuni sono le 
caratteristiche di spicco che contraddistinguono l’efficienza e professionalità dei Monrif 
Hotels. 
 
 
Royal Garden Hotel a Milano  
(di proprietà della controllante Monrif S.p.A.) 
 
L’hotel sorge accanto al Forum di Assago, sede di concerti ed eventi sportivi, a due passi dal 
Centro Direzionale Milanofiori e dalla nuova area commerciale con cinema, la Virgin Active 
Gym & SPA e negozi. È una combinazione di tradizione e modernità e si presenta come un 
piacevole e rilassante resort urbano. 
 
La lobby, alta 30 metri, presenta corridoi sospesi ed un’immensa vetrata panoramica che 
funge da soffitto al “Blue Crab Restaurant”. 
 
16 
 