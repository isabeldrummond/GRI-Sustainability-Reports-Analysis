Si segnala che nel 2019 non ci sono state variazioni significative relative alle dimensioni, alla 
struttura organizzativa, all’assetto proprietario  e alla catena di approvvigionamento del 
Gruppo. 
Si precisa che all’interno del documento è utilizzato il termine “Gruppo Poligrafici” per 
indicare Poligrafici Editoriale S.p.A. e le sue controllate e il termine “EGA” per indicare E.G.A 
Emiliana Grandi Alberghi S.r.l. 
Al fine di permettere la comparabilità dei dati nel tempo è stato inserito, laddove possibile, il 
confronto con i dati relativi all’anno 2018. 
Qualora non fossero stati disponibili dati puntuali, si è proceduto ad una stima conservativa 
attraverso metodologie di calcolo opportunamente descritte all’interno dei capitoli. 
La presente DNF è stata redatta tramite il contributo delle principali funzioni aziendali. I dati 
e le informazioni riportate nel presente documento si fondano sui principi di equilibrio, 
comparabilità, accuratezza, tempestività, affidabilità e chiarezza che garantiscono la qualità 
dell’informativa come definito dagli Standard GRI. 
È parte integrante del presente documento la sezione “Allegati” in cui sono riportate le 
informazioni di dettaglio e le tabelle al fine di dare completa evidenza della copertura degli 
indicatori GRI associati ad ogni tematica emersa come materiale.  
La periodicità della pubblicazione della DNF è impostata secondo una frequenza annuale. Il 
presente documento è stato approvato dal Consiglio di Amministrazione di Monrif S.p.A. in 
data 24 marzo 2020. 
Il  presente  documento  è  inoltre  oggetto  di  un  esame  limitato  (“limited  assurance 
engagement”, secondo i criteri indicati dal principio ISAE 3000 Revised) da parte di Deloitte & 
Touche S.p.A., secondo le procedure indicate nella “Relazione della Società di Revisione”, 
inclusa nel presente documento. 
La precedente DNF è stata pubblicata sul sito del Gruppo (www.monrifgroup.net) ad aprile 
2019. 
Il Gruppo Monrif ha previsto un percorso di miglioramento continuo su tutti gli aspetti di 
sostenibilità al fine di aderire in maniera sempre più virtuosa a quanto previsto alle best 
practice di settore.  
Si segnala infatti che nei primi mesi del 2019 è stata approvata dal Comitato Controllo e Rischi 
la  Procedura  di  rendicontazione  della  Dichiarazione  Consolidata  di  carattere  non 
finanziario (c.d. procedura di reporting). 
Il Gruppo ad inizio 2020 si è dotato di una Politica di Sostenibilità che definisce le linee di 
indirizzo in ambito di sostenibilità al fine di promuovere lo sviluppo di strategie e obiettivi da 
parte delle società del Gruppo, relativamente ai temi ritenuti rilevanti. 
Si  segnala  inoltre  che  il  Gruppo ha  intrapreso  un  percorso  di  miglioramento  continuo 
nell’ambito dei temi di sostenibilità. A tal proposito si conferma l’obiettivo di una maggiore 
integrazione di tali temi nell’ambito dell’analisi dei principali rischi generati o subiti. In 
particolare, il Gruppo si impegna per i prossimi reporting ad integrare le proprie analisi 
4 
 