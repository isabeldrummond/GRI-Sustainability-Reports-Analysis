quotate su AIM Italia. Nomad della società è MPS Capital Services S.p.A., mentre Banca Finnat 
Euramerica S.p.A. agisce come specialist della società. 
 
Poligrafici Printing S.p.A. opera sul mercato nazionale della stampa industriale di tipo poligrafico con 
una capacità produttiva articolata su rotative roto-offset (con e senza forno), operative fino a 24 ore 
al giorno, localizzate nei centri stampa di Bologna, Firenze, Milano e Loreto. 
L’attività Poligrafica è rivolta sia alla stampa dei quotidiani del Gruppo Monrif, a cui la società fa capo 
che di commesse terze, quali ad esempio La Gazzetta di Parma, Il Tirreno e la Repubblica edizione 
toscana. 
Il business model di Poligrafici Printing S.p.A. punta alla valorizzazione delle potenzialità offerte dal 
posizionamento  strategico  degli impianti  produttivi  e  dalla  capacità  produttiva  di  stampa,  che 
permette di offrire finestre di stampa in un settore caratterizzato da alte barriere all’entrata per la 
dimensione degli investimenti necessari e per le competenze tecniche che pochi operatori del settore 
possiedono. 
La società possiede inoltre il 33% della Rotopress International S.r.l. società che opera nel mercato 
della stampa grafico commerciale e, per il tramite del veicolo societario Linfa S.r.l, circa il 3% del Fondo 
Parchi Agroalimentari Italiani (PAI) gestore del progetto F.I.C.O. Eataly World. 
 
 
Pubblicità – SpeeD 
 
Fondata nel 1954, la SPE Società Pubblicità Editoriale è la concessionaria di pubblicità del 
Gruppo Monrif. La professionalità e l’efficienza di questa struttura sono state rapidamente 
messe a disposizione anche di testate esterne. Dal 2015 SPE cambia nome in SpeeD e offre 
nuove soluzioni, adattandosi completamente all’evoluzione della comunicazione. 
 
SpeeD si occupa della raccolta pubblicitaria off-line (testate cartacee) ed online (siti internet) 
della clientela locale e nazionale dei quotidiani “QN-Quotidiano Nazionale” (Il Resto del 
Carlino,  La  Nazione,  Il  Giorno,  Il  Telegrafo),  e  di  “Quotidiano.net”  (ilrestodelcarlino.it, 
lanazione.it, ilgiorno.it) e del periodico “Cavallo Magazine”. Pur essendo un’organizzazione 
prevalentemente “captive”, SpeeD si occupa anche della raccolta pubblicitaria di testate off 
e on line facenti capo ad editori terzi. 
 
Con l’evoluzione del digital, SpeeD ha progressivamente sviluppato soluzioni pubblicitarie 
digitali sempre più articolate, che oggi spaziano dal display adv alle directories, al formato 
native, dal couponing al keyword advertising evolvendo il focus sui nuovi formati video. 
 
SpeeD può contare su una struttura commerciale composta da: 3 Succursali, 44 agenzie sul 
territorio e più di 100 agenti per gli oltre 16.800 clienti attivi di ogni dimensione e settore 
merceologico, cui è oggi in grado di offrire “progetti di comunicazione integrata” attraverso 
un articolato portafoglio prodotti costituito dai diversi media: Stampa (quotidiani e periodici), 
Internet, Radio e Tv Locali, Eventi e Sponsorizzazioni. 
 
 
13 
 