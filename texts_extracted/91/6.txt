Il Gruppo 
 
Vision e Mission 
Crediamo in un’informazione indipendente, fedele ai propri lettori, attenta alla realtà del 
proprio territorio ma aperta ai cambiamenti ed alle contaminazioni esterne. Perché solo 
attraverso la qualità, la verifica e l’attendibilità delle notizie, nel rispetto dei principi di libertà, 
correttezza e pluralismo, è possibile contribuire allo sviluppo della società civile, soprattutto 
in quest’epoca di grande fruibilità favorita dallo sviluppo di Internet.  
Siamo da sempre pionieri dello sviluppo tecnologico dell’editoria, abbinando la ricerca e 
l’innovazione con la grande tradizione dei principi e valori alla base dei quotidiani più antichi 
d’Italia. 
Crediamo in una ospitalità di stile ed eleganza per i viaggiatori d’affari e per il tempo libero, 
nel servizio e nell’attenzione dedicati al nostro ospite, elemento centrale delle nostre scelte. 
 
La Storia 
Monrif, ovvero Monti Riffeser, una delle più belle ed affascinanti storie del capitalismo 
italiano che dal quartier generale di Bologna e nel segno della tradizione imprenditoriale 
fondata dal Cavaliere del Lavoro Attilio Monti, è diventato un Gruppo leader nel mercato 
dell’Editoria, Stampa, Nuove Tecnologie e Ospitalità. 
La holding del Gruppo Monrif è Monrif S.p.A., società quotata alla Borsa di Milano dal 1986, 
con sede sociale a Bologna in via Enrico Mattei, 106. 
La società è attiva nell’editoria tramite la Poligrafici Editoriale S.p.A. (che controlla per il 
64,8%) e, per il tramite delle controllate di quest’ultima, opera nel settore della raccolta 
pubblicitaria con Società Pubblicità Editoriale e Digitale S.p.A. (“SpeeD”), nel settore digital 
tramite Monrif Net S.r.l e nel settore della stampa poligrafica con Poligrafici Printing S.p.A. 
Il Gruppo Monrif opera inoltre nel settore dell’ospitalità tramite  E.G.A. Emiliana Grandi 
Alberghi S.r.l con hotel a Bologna e Milano.   
 
6 
 