processo  di  selezione  e  in  seguito  con  cadenza  annuale  dagli  organi  di  controllo  di 
competenza. 
In particolare, per i fornitori di carta, elemento fondamentale del processo di selezione è la 
presenza  di  certificazioni  FSC,  PEFC  o  Ecolabel.  Queste  certificazioni  garantiscono  la 
provenienza dei prodotti da foreste gestite in maniera responsabile, generando così benefici 
ambientali, sociali ed economici (PEFC ed FSC), ridotto impatto ambientale dei prodotti o dei 
servizi offerti dalle aziende fornitrici per quanto riguarda la Ecolabel. 
Nello specifico, FSC (Forest Stewardship Council) è la certificazione più accreditata al mondo 
i cui standard comprendono la protezione della qualità dell’acqua, vietano il taglio di foreste 
antiche, prevengono la perdita della naturale copertura forestale e proibiscono l’uso di 
prodotti chimici altamente tossici - tutti aspetti che riguardano il sistema di gestione di una 
foresta. Ad esempio, FSC vieta l’uso di atrazina - che è legale negli Stati Uniti ma non in Europa 
-  dal  momento  che,  come  è  stato  dimostrato,  causa  inquinamento  dell’acqua  e 
malformazione dei feti. Altri schemi di certificazione, al contrario, permettono l’uso di questo 
prodotto chimico, anche tramite irrorazione aerea. Altre certificazioni considerate rilevanti 
nella selezione dei fornitori della carta sono: ECF e Blue Angel. 
Un  altro  elemento  con  cui  il  Gruppo  Monrif  si  impegna  a  limitare  gli  impatti  negativi 
sull’ambiente derivanti dall’utilizzo di carta è l’acquisto e utilizzo di carta riciclata. Nel corso 
del 2019 la carta acquistata è composta dal 70% al 85% da materiale riciclato, secondo quanto 
dichiarato dai fornitori. 
L’attenzione del Gruppo Monrif verso criteri di sostenibilità dei fornitori di materie prime si 
dimostra di fondamentale importanza anche per l’acquisto di lastre di alluminio per la stampa. 
In particolare, Il 98% delle lastre acquistate nel corso del 2019 (circa 259.617 kg) è riciclabile.  
La promozione di politiche di acquisto sensibili e coerenti alle tematiche ambientali unite 
all’impiego  di  tecnologie  innovative,  ha  permesso  al  Gruppo  di  effettuare  investimenti 
tecnologici che nello scorso anno hanno contribuito ad abbattere sensibilmente l’impatto 
ambientale nella produzione delle lastre necessarie per il processo di stampa. 
Nello specifico l’acquisto di lastre che non necessitano di soluzioni chimiche di sviluppo ha 
permesso di abbattere il consumo a 1 lt di sviluppo ogni 43 lastre rispetto ad 1 lt ogni 51 lastre 
del 2018.  
Questa riduzione si traduce anche in un minor smaltimento di rifiuti speciali (CER 90102 
soluzioni di sviluppo per lastre offset a base acquosa): 32.540 litri nel 2019 contro i 55.040 
litri nel 2018.  
Con  riferimento  ad  altre  tipologie  di  materiale  utilizzate  da  Poligrafici,  il  Gruppo  si 
approvvigiona, anche di materiali non rinnovabili quali caucciù (509 pezzi) e inchiostro (circa 
336.053Kg). 
 
78 
 