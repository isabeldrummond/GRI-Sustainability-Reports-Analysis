La responsabilità editoriale 
 
 
Libertà di espressione e indipendenza editoriale 
Monrif crede in un’informazione veritiera e corretta, informazione intesa come libera e non 
influenzata da interessi non pertinenti a quelli che riguardano l’attività giornalistica, i cui 
contenuti si contraddistinguano per qualità ed indipendenza. Per garantire la  libertà di 
espressione e la massima autonomia ed indipendenza, Monrif considera di fondamentale 
importanza  i  vantaggi  di  lavorare  in  gruppo  per  creare  un  ambiente  che  permetta  ai 
dipendenti di esprimere il loro pieno potenziale nel pieno rispetto dei loro diritti e doveri. 
 
Qualità e informazione diversificata sono gli strumenti che permettono al Gruppo Monrif di 
creare una visione multidimensionale e multi-contenuto in grado di soddisfare i bisogni della 
collettività incoraggiando il confronto tra i diversi punti di vista. 
 
Monrif, attraverso Poligrafici Editoriale S.p.A., aderisce alla FIEG (Federazione Italiana Editori 
Giornali), i cui obiettivi sono la tutela della libertà di informazione, la tutela dell’economicità 
delle aziende editrici quale condizione essenziale per l’esercizio della libertà di informazione, 
lo sviluppo della diffusione dei mezzi di comunicazione come strumenti di informazione e 
veicoli di pubblicità e la difesa dei diritti e degli interessi morali e materiali delle imprese 
associate. 
Pubblicità e marketing responsabile 
Monrif opera nel rispetto del Codice Etico del Gruppo in cui sono definiti i parametri di 
marketing responsabile. In particolare, “la pubblicità deve essere leale, onesta, veritiera e 
corretta  e  riconoscibile  come  tale  e  non  ingannevole,  non  deve  contenere  elementi 
suscettibile di offendere le convinzioni morali, civili, religiose e politiche ovvero il sentimento 
di appartenenza a gruppi etnici, razze, nazionalità.” 
In aggiunta al Codice Etico, nel settore della pubblicità il Gruppo si impegna ad operare in 
conformità  al  Codice  di  Autodisciplina  Pubblicitaria,  codice  definito  dall’  Istituto  di 
Autodisciplina Pubblicitaria (I.A.P.). Questo organo garante verifica costantemente - anche 
tramite meccanismi coercitivi ed attraverso l’organo giudicante (il Giurì) - che le diverse 
attività pubblicitarie siano conformi a regole prestabilite ed in linea con la deontologia 
professionale di settore. 
 
Il Gruppo, nel 2019 non ha riportato nessun caso di non conformità a regolamenti e/o codici 
volontari  riferiti  all’attività  di  marketing  incluse  la  pubblicità,  la  promozione  e  la 
sponsorizzazione. Ugualmente, nel corso dell’anno, non sono pervenute sanzioni relative a 
quanto sopra indicato nel settore della pubblicità. 
 
41 
 