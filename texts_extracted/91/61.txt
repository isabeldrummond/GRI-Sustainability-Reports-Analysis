Premio  Paolo  Mascagni  Il  Premio  Paolo  Mascagni  è  un  riconoscimento  istituito  da 
Confindustria Emilia Area Centro, in collaborazione con il Resto del Carlino, in memoria 
dell'imprenditore Paolo Mascagni, scomparso nel 2011 e testimone appassionato e convinto 
del ruolo dell'industria nello sviluppo del territorio bolognese. Il Premio, giunto alla sua ottava 
edizione, è dedicato alle "imprese che crescono", e vuole valorizzare e far conoscere quelle 
realtà  aziendali,  di  ogni  dimensione  e  di  differenti  settori  produttivi,  che continuano  a 
crescere  a  dispetto  della  crisi aumentando  il  fatturato,  investendo  in  progetti. 
Ogni settimana sulle pagine de il Resto del Carlino Bologna, Modena e Ferrara sono state 
raccontate le storie di un'impresa segnalata da Confindustria Emilia Area Centro. Al termine 
del ciclo di interviste un'apposita giuria ha selezionato la vincitrice che è stata premiata lo 
scorso 15 novembre 2019 nel corso di una cerimonia in cui sono coinvolte tutte le aziende 
partecipanti, che si è tenuta presso l'Aula Marco Biagi nella sede della Poligrafici Editoriale. 
 
Campionato di giornalismo: Il campionato di giornalismo “Cronisti in classe” de il Resto del 
Carlino, La Nazione, il Giorno è oramai un appuntamento fisso per gli studenti di numerose 
scuole medie delle rispettive città che si sfidano a colpi di inchieste, articoli, interviste e 
fotografie sulle pagine dei nostri quotidiani. Quest’iniziativa è sostenuta da numerosi sponsor, 
dagli edicolanti, dagli insegnanti che seguono i ragazzi passo dopo passo nel lavoro di raccolta 
e di elaborazione dei dati. Un’esperienza unica che dà la possibilità agli studenti di vedere i 
propri articoli pubblicati sulle pagine dei quotidiani e soprattutto di essere parte attiva 
nell’osservazione della società. 
Nell’edizione 2018-2019 il campionato di giornalismo ha coinvolto 463 scuole, circa 600 classi 
e circa 14.386 alunni a cui sono state distribuite 147.789 copie di quotidiani (la distribuzione 
è stata fatta attraverso i coupon, ritirabili in edicola). 
 
Osservatorio Giovani Editori: la Poligrafici Editoriale, con i suoi tre quotidiani (QN il Resto del 
Carlino, La Nazione, Il Giorno), è associata all’Osservatorio Giovani Editori che promuove due 
grandi progetti strategici: uno teso ad allenare la padronanza della  propria testata, “Il 
Quotidiano in Classe”, e l’altro teso ad esercitare la padronanza dei propri mezzi economici 
finanziari “Young Factor”. “Il Quotidiano in Classe” è il progetto pensato per aprire gli occhi 
dei giovani sul mondo, per incuriosirli ai fatti che accadono intorno a loro e per conquistarli 
alla passione civile e al cambiamento. L’iniziativa si rivolge alle scuole secondarie superiori 
d’Italia a cui offre, una sola volta alla settimana e per l’intero anno scolastico, nel giorno 
liberamente scelto da ciascun docente, più copie di tre diversi giornali a confronto, in versione 
digitale o cartacea, al duplice scopo di accendere l’attenzione dei giovani sui grandi fatti che 
accadono nel mondo, con l’ambizione di mostrare come tre diversi giornali presentino gli 
stessi fatti in maniera diversa, sviluppando così in loro quello spirito critico che li renderà 
uomini più liberi e cittadini più padroni di se stessi.  
Il 19 luglio 2019, LA NAZIONE ha festeggiato un compleanno storico: quello di uno dei più 
antichi e importanti giornali del panorama della stampa italiana, nonché vera e propria 
istituzione della città di Firenze che l’ha portata a spegnere ben 160 candeline. 
61 
 