Evoluzione digitale  
La strategia del Gruppo negli  ultimi anni  si è focalizzata sull'ulteriore accelerazione del 
processo  di  valorizzazione  della  multicanalità  e  dell’integrazione  tra  diversi  mezzi  di 
informazione. Mantenendo il valore simbolico sempre riconosciuto al formato cartaceo, è 
considerata necessaria una spinta più specifica e diretta del canale digitale che offre una serie 
nutrita di mezzi di diffusione dell'informazione complementari ai mezzi tradizionali. 
 In una economia sempre più orientata alla digitalizzazione, il Gruppo deve essere in grado di 
rispondere ai criteri di semplicità e velocità richiesti dagli utenti delle testate e dai fruitori dei 
contenuti digitali disponibili tramite una serie di mezzi diversi (es. Facebook, Apple News, ...). 
Gli utenti, principalmente di fasce più giovani rispetto ai lettori del quotidiano stampato, 
danno per scontato il fatto che i contenuti siano disponibili in maniera immediata, aggiornata 
e facilmente comprensibile e reperibile. 
 Il contributo dei lettori risulta centrale, poiché, attraverso nuove forme di comunicazione, 
essi sono in grado di collaborare attivamente con la testata favorendo l’interazione e il 
miglioramento dei servizi. 
 Allo stesso tempo prosegue un processo di crescita costante, che parte dalle opinioni dei 
clienti. In seguito a quanto emerso nelle più recenti indagini di mercato, la società svilupperà 
il potenziamento della dimensione dell’utilità e dell’informazione di servizio come ulteriore 
miglioramento  del  taglio  locale  e  completerà  l’offerta  attuale  con  un  maggiore 
approfondimento sul piano dell’informazione nazionale ed internazionale. 
L’opinione dei nostri lettori  
Nello svolgimento delle attività gestite dal Gruppo Monrif assume grandissima importanza il 
cliente, inteso sia come consumatore finale che come punto di partenza per lo sviluppo di 
nuove strategie e cambiamenti. 
 
Di conseguenza, l’individuazione di strategie e aggiornamenti avviene, prima di tutto, in 
accordo con le opinioni e le sensazioni dei clienti. Per questo motivo all’interno del Gruppo è 
nata l’esigenza di tracciare un chiaro profilo dei lettori attuali e potenziali con il fine di definire 
e attuare nuove strategie, piani di marketing nonché di  nuovi  inserti o supplementi ai 
quotidiani, che si è attuato con la realizzazione a dicembre 2018 di una ricerca di mercato per 
conoscere i gusti e le esigenze dei propri lettori, realizzata da GFK. 
La  ricerca  ha  dimostrato  che  i  lettori  continuano  ad  apprezzare  l’abbinamento  con  il 
settimanale Grazia, che risulta essere ben percepito. Le verifiche fatte sui possibili nuovi 
supplementi di QN hanno raccolto discrete intenzioni di acquisto per la proposta sulla 
“cronaca locale” che viene ampiamente apprezzata fra tutti gli acquirenti dei quotidiani del 
Gruppo. 
Le iniziative “appuntamenti locali” insieme alle rubriche “Viaggi” e “Lifestyle” raccolgono un 
interesse accentuato verso le fasce di acquirenti più “giovani” (under 55). 
42 
 