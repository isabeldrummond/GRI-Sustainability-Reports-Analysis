Introduzione 
 
Nota metodologica 
Il presente documento rappresenta la Dichiarazione consolidata di carattere non finanziario 
(di seguito anche “DNF” o “Bilancio di Sostenibilità”) del Gruppo Monrif (di seguito anche il 
“Gruppo” o “Monrif”), predisposta in conformità alle disposizioni del D.Lgs. 254/2016. 
Come previsto dall’Art. 5 del D.Lgs. 254/2016 il presente documento costituisce una relazione 
distinta  contrassegnata  con  apposita  dicitura  al  fine  di  ricondurla  alla  Dichiarazione 
consolidata di carattere non finanziario prevista dalla normativa. 
Il  presente  documento  riporta,  nella  misura  necessaria  ad  assicurare  la  comprensione 
dell’attività di impresa, del suo andamento, dei suoi risultati e dell’impatto dallo stesso 
prodotto in merito ai temi ritenuti rilevanti e previsti dagli Art 3 e 4 del D.Lgs. 254/16, con 
riferimento all’esercizio 2019 (dal 1° gennaio al 31 dicembre). In particolare, la definizione 
degli aspetti rilevanti riflette i risultati emersi dall’analisi di materialità, svolta sulla base 
dell’approccio descritto nel paragrafo “L’analisi di materialità”. 
Si segnala che, considerata la tipologia di prodotti e servizi offerti, l’area geografica di 
operatività, le categorie di personale impiegate e le tipologie di forniture, il Gruppo non ha 
ritenuto significativo il rischio di violazione dei diritti umani (ad eccezione della tematica 
relativa alla libertà di espressione), pertanto il tema dei diritti umani non risulta rilevante al 
fine di assicurare la comprensione dell’attività di impresa. 
La presente DNF è stata redatta in conformità ai “Global Reporting Initiative Sustainability 
Reporting  Standards” definiti  nel  2016  dal  Global  Reporting  Initiative  (GRI),  secondo 
l’opzione “in accordance – Core”. Per quanto riguarda gli Standard specifici GRI 403 (Salute e 
sicurezza sul lavoro) e GRI 303 (Acqua e scarichi idrici) è stata adottata la più recente versione 
del 2018. 
Con riferimento ai dati economici, il perimetro di rendicontazione risulta essere lo stesso del 
Bilancio Consolidato al 31 dicembre 2019 del Gruppo Monrif.  
Relativamente  alle  informazioni  qualitative  e  ai  dati  quantitativi  degli  aspetti  sociali  e 
ambientali, sono state incluse nel perimetro di rendicontazione le società consolidate con il 
metodo  integrale  all’interno  del  Bilancio  Consolidato  al  31  dicembre  2019  del  Gruppo 
Monrif1.  
Eventuali  variazioni  al  perimetro  sopra  indicato  sono  opportunatamente  segnalate  nel 
documento  e,  laddove  presenti,  non  compromettono  l’adeguata  rappresentazione 
dell’attività di impresa. 
                                                             
1 Per l’elenco delle società consolidate con il metodo integrale si rimanda all’Allegato 1 “Prospetto riassuntivo delle società 
del Gruppo” del Bilancio consolidato al 31 dicembre 2019 del Gruppo Monrif, pubblicato nella sezione “Gruppo - Dati 
finanziari” del sito http://www.monrifgroup.net/.  
3 
 