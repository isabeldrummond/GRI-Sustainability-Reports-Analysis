I comitati interni 
I comitati interni al Consiglio di Amministrazione sono composti da non meno di tre membri 
ad eccezione del caso in cui i membri del Consiglio di Amministrazione siano inferiori ad otto, 
nel qual caso i comitati possono essere composti da soli due consiglieri. I lavori dei comitati 
sono coordinati da un presidente. 
Il consiglio di amministrazione ha costituito al suo interno i seguenti comitati: 
 
  Comitato per il controllo e rischi 
  Comitato per le operazioni con le parti correlate 
  Comitato per la remunerazione 
Per ulteriori dettagli ed informazioni si prega di fare riferimento alla Relazione Governo 
Societario e gli assetti proprietari disponibile sul sito del Gruppo Monrif9. 
La remunerazione degli organi di governo e di controllo 
Il Consiglio di Amministrazione determina la remunerazione degli amministratori investiti di 
particolari cariche e definisce la Politica generale per la remunerazione degli Amministratori 
Esecutivi,  degli  altri  Amministratori  investiti  di  particolari  cariche  e  dei  Dirigenti  con 
responsabilità strategiche su proposta del Comitato per la Remunerazione. 
 
I  componenti  del  Comitato  per  la  Remunerazione  sono  nominati  dal  Consiglio  di 
Amministrazione e svolgono funzioni di natura istruttoria, consultiva e propositiva. 
 
In materia di remunerazione il Collegio Sindacale svolge un ruolo consultivo nel contesto del 
quale formula i pareri richiesti dalla normativa vigente ed esprime in particolare, il proprio 
parere con riferimento alle  proposte di  remunerazione degli Amministratori investiti di 
particolari cariche; nell’esprimere il parere verifica la coerenza delle proposte formulate dal 
Comitato per la Remunerazione al Consiglio di Amministrazione con la politica generale sulle 
remunerazioni. 
 
Infine, il compito principale dell’Assemblea dei Soci è determinare la remunerazione dei 
componenti degli organi di amministrazione nonché degli organi di controllo. Per ulteriori 
dettagli sulle politiche di remunerazione del Gruppo si prega di fare riferimento alla Relazione 
sulla Remunerazione disponibile sul sito del Gruppo Monrif10.  
 
   
                                                             
9  http://www.monrifgroup.net/investitori/monrif-s-p-a/ - Relazione sul Governo Societario e gli assetti proprietari .  
10  http://www.monrifgroup.net/investitori/monrif-s-p-a/ - Relazione sulla Remunerazione. 
27 
 