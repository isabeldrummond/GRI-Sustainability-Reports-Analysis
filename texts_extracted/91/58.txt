Iniziative sul territorio 
Monrif opera da sempre nel rispetto dei bisogni della collettività con l’obiettivo di dare valore 
aggiunto alle comunità coinvolte dalle attività del Gruppo. Il Gruppo ha, infatti, un grande 
impatto sul territorio poiché, ad eccezione dei fornitori di carta, si prediligono fornitori e 
dipendenti che appartengono alle zone locali e alle comunità in cui il Gruppo opera. In questo 
senso, si contribuisce all’occupazione e al sostentamento della comunità sia dal punto di vista 
interno che esterno. 
Allo stesso tempo, il Gruppo Monrif concorre allo sviluppo sociale e civile nel territorio in cui 
opera,  anche  attraverso  la  promozione  di  iniziative  ricreative  e  culturali  realizzate  per 
garantire aiuto alle persone bisognose di assistenza e a favorire la crescita culturale della 
collettività. 
All’interno del Codice Etico del Gruppo è riportata la volontà dello stesso a contribuire al 
territorio attraverso eventi ed iniziative a carattere sociale, politico, culturale sportivo e 
artistico; anche attraverso sponsorizzazioni e contribuiti, sempre nel rispetto delle procedure 
definite. 
Il contributo del Gruppo Monrif al territorio ha preso forma nel corso del 2019 attraverso le 
seguenti iniziative: 
The Kennedy Years: Dal 2 marzo al 5 maggio 2019 grazie alla mostra THE KENNEDY YEARS è 
stato possibile vivere le emozionanti e nostalgiche atmosfere del sogno americano, sfogliando 
le pagine di una delle love story più affascinanti di sempre: quella tra Jacqueline Lee Bouvier 
e John Fitzgerald Kennedy. A 65 anni dal sigillo di quell’iconica unione - spezzata nel 1963 
dall'omicidio di John F. Kennedy - la coppia è stata, infatti, omaggiata a Palazzo Belloni con la 
mostra THE KENNEDY YEARS. Il percorso è stato curato da uno dei più importanti biografi della 
famiglia, Frédéric Lecomte-Dieu. Nelle storiche sale di Palazzo Belloni, si è snodato il racconto 
formato da frammenti indimenticabili impressi su 320 fotografie provenienti dagli archivi 
Kennedy. La mostra è stata realizzata grazie alla collaborazione con il JFK Museum di Boston 
ed è stata inoltre, arricchita da alcuni oggetti iconici, tra i quali spiccavano l’originale sedia a 
dondolo di John F. Kennedy e la fedele riproduzione del vestito da sposa della First Lady, 
firmato da Ann Lowe. Gli appassionati hanno potuto leggere alcune lettere originali scritte e 
autografate dai due protagonisti della storia. Infine, è stata esposta una selezione di pagine 
storiche de il Resto del Carlino, che hanno accompagnato il visitatore lungo la linea del tempo 
di uno dei periodi storici più significativi della storia mondiale. 
 
Ciclo “Gli Incontri di SALUS”. QN Quotidiano Nazionale è molto attento alle esigenze dei 
propri lettori e, nel corso degli ultimi anni, ha riservato sempre più spazio agli argomenti di 
maggiore interesse, creando una serie di appuntamenti settimanali tematici. Uno dei temi di 
maggior coinvolgimento è legato al mondo della SANITÀ, della MEDICINA e del BENESSERE. 
QN  ha,  perciò,  deciso  di  sviluppare  un  progetto  continuativo  nell’arco  dell’anno  per 
approfondire a 360° la vasta scienza della medicina e per integrare la sezione settimanale del 
quotidiano dedicata alla Salute. 
58 
 