Gestione dei rischi e compliance 
In aggiunta ai rischi economici che caratterizzano le aziende (rischi connessi alle condizioni 
generali  dell’economia,  alla  continuità  aziendale,  al  fabbisogno  di  mezzi  finanziari,  alla 
fluttuazione dei tassi di cambio e tassi di interesse e di credito)11 il Gruppo Monrif tiene in 
considerazione anche altri rischi di natura non finanziaria.  
In particolare si riportano di seguito i principali rischi generati o subiti, e le relative politiche a 
presidio, connessi alle attività del Gruppo rispetto ai temi previsti dagli art. 3 e 4 del D.Lgs. 
254/2016. 
Rischi connessi alla politica ambientale 
I prodotti e le attività del Gruppo Monrif sono soggetti a norme e regolamenti (locali, nazionali 
e sovranazionali) in materia ambientale. Inoltre, il Gruppo individua all’interno del Codice 
Etico il proprio impegno, oltre alla compliance normativa, verso una gestione responsabile 
della tematica e identifica l’ambiente come risorsa da tutelare, a beneficio della collettività e 
delle generazioni future. Nel rispetto delle normative vigenti, il Gruppo adotta le misure più 
idonee a preservare l’ambiente, promuovendo e programmando lo sviluppo delle attività in 
coerenza con tale obiettivo e promuovendo iniziative di sensibilizzazione. Inoltre, il Gruppo è 
impegnato nell’utilizzo responsabile di materie prime quali la carta e lastre di alluminio. 
Entrambe vengono infatti acquistate, ogni qualvolta possibile, da materiale riciclato12. 
Rischi connessi alla salute e sicurezza dei dipendenti 
Il rischio sulla salute e sicurezza dei dipendenti del Gruppo è strettamente connesso alla 
possibilità che le norme in materia non vegano correttamente applicate e rispettate. Il 
mancato rispetto delle leggi porterebbe a un aumento del rischio di incidenti, con probabilità 
maggiori per i dipendenti che lavorano nella produzione. Per ovviare a tale rischio, il Gruppo 
si è dotato delle necessarie procedure interne per definire il comportamento da adottare. 
Ogni società del Gruppo è dotata di un Responsabile del Servizio Prevenzione e Protezione 
che si occupa di gestire le tematiche legate alla sicurezza. Le società del Gruppo sono dotate, 
per singola sede di un Documento di Valutazione dei Rischi che analizza i possibili rischi e ne 
identifica il livello. La tematica è coperta anche all’interno della parte speciale del Modello 
organizzativo ai sensi del D.Lgs. 231/2001 delle società del Gruppo. Inoltre, il Codice Etico 
presenta l’impegno del Gruppo al rispetto della normativa vigente, adottando tutte le misure 
necessarie per tutelare l’integrità fisica e morale dei propri lavoratori.  
Rischi connessi alla gestione del personale 
I  rischi  potenziali  connessi  alla  gestione  del  personale  sono  principalmente  legati  alla 
discriminazione sul luogo di lavoro e alle modalità di assunzione. Per ovviare a questi rischi il 
Gruppo si impegna, all’interno del proprio Codice Etico, a garantire pari opportunità e a 
                                                             
11 Per maggiori dettagli su tali rischi si rimanda al paragrafo “Principali rischi e incertezze cui Monrif S.p.A. e il Gruppo sono 
esposti” all’interno della Relazione finanziaria annuale al 31.12.2019. 
12 Per maggiori informazioni sulle politiche di acquisto delle materie prime fare riferimento al paragrafo “Catena di 
fornitura responsabile”, all’interno del capitolo “Responsabilità ambientale” del presente documento. 
28 
 