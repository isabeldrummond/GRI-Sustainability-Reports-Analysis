Rapporti con gli azionisti 
Il Gruppo Monrif assicura la piena trasparenza delle scelte effettuate e assume quale proprio 
obiettivo  quello  di  mantenere  e  sviluppare  un  dialogo  costruttivo  con  soci  e  azionisti. 
Pertanto, in coerenza alle procedure definite, fornisce tempestivamente ai soci e agli azionisti 
tutte  le  informazioni  che  possono  influire  sulla  decisione  di  investimento,  affinché  sia 
possibile operare scelte informate e consapevoli. 
 
La  Società  ha  individuato  la  Sig.ra  Stefania  Dal  Rio  ed  il  Dottor  Nicola  Natali  quali 
rappresentanti delle relazioni con la generalità degli Azionisti e con gli Investitori istituzionali. 
L’informativa  agli  Investitori,  al  Mercato  e  alla  stampa  è  costantemente  assicurata  da 
comunicati stampa, nonché dalla documentazione disponibile sul sito internet della Società 
(www.monrifgroup.net). 
Dal 12 ottobre 2017 Poligrafici Editoriale S.p.A., ha affidato a Banca Finnat Euramerica S.p.A. 
l’incarico di operatore Specialista, ai sensi e per gli effetti dell’art. 4.4.1 del Regolamento dei 
Mercati organizzati e gestiti da Borsa Italiana S.p.A. (il “Regolamento”), relativo alle proprie 
azioni ordinarie quotate al mercato MTA di Borsa Italiana S.p.A.., con l’obiettivo di sostenerne 
la liquidità. 
L’incarico  ha  durata  annuale,  rinnovabile  alla  scadenza  previo  accordo  tra  le  parti.  Lo 
Specialista svolge pertanto le attività atte a sostenere la liquidità del titolo esponendo 
continuativamente sul book di negoziazione proposte in acquisto e in vendita secondo le 
modalità previste all’art. IA.4.4.1 delle Istruzioni al Regolamento. 
A Banca Finnat Euramerica S.p.A. è stato inoltre conferito l’incarico di Analyst Coverage 
finalizzato  a  dotare  la  Poligrafici  Editoriale  S.p.A..,  su  base  volontaria,  di  un  presidio 
continuativo sulle proprie vicende societarie ai fini di una loro efficace rappresentazione nei 
confronti degli Investitori istituzionali e della Comunità Finanziaria, mediante attività di 
corporate broker attraverso la produzione e la successiva divulgazione di ricerche in materia 
di investimenti, secondo la definizione dettata dall’art. 27 del Regolamento in materia di 
organizzazione e procedure degli intermediari adottato dalla Banca d'Italia e dalla Consob con 
provvedimento  del  29  ottobre  2007  e  successive  modifiche,  nonché  in  conformità  alle 
disposizioni fissate dal regolamento delegato UE n.2016/958 del 9 marzo 2016. Nel corso del 
2019 è stata prodotta una Equity Company Note. 
   
48 
 