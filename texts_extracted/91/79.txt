Oltre alle tematiche ambientali, un ulteriore aspetto considerato dal Gruppo Monrif durante 
il processo di selezione dei fornitori sono gli aspetti sociali e quindi i potenziali impatti negativi 
che possono derivare da una gestione non consapevole della propria catena di fornitura. Ne 
deriva che, oltre ai criteri ambientali, un ulteriore criterio di selezione considerato dal Gruppo 
è la provenienza del fornitore. Ove possibile, il Gruppo privilegia fornitori all’interno del 
territorio  nazionale.  Per  alcune  categorie  merceologiche,  come  carta  ed  inchiostri,  è 
necessario però rivolgersi a fornitori esteri a causa dell’inesistenza di fornitori all’interno della 
Nazione; in questi casi, il Gruppo favorisce fornitori appartenenti alla comunità Europea.  
Ad inizio 2020 il Gruppo si è dotato di un Codice di Condotta Commerciale che illustra le 
aspettative di Monrif nei confronti dei fornitori in relazione a: Lavoro e Diritti Umani, Salute 
e Sicurezza, Ambiente, Sicurezza e Qualità dei prodotti e dei servizi, Etica Aziendale e Sistema 
di Gestione. Il Gruppo ha inoltre aggiornato la checklist di qualifica dei fornitori richiedendo 
la presenza di certificazioni di salute e sicurezza, Codice Etico e altre informazioni riferite alla 
sfera sociale ed ambientale. 
 
 
 
79 
 