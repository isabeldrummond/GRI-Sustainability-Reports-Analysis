L’attenzione verso i nostri ospiti 
 
Attraverso la società EGA, il Gruppo offre ai suoi clienti hotel di prestigio in aree centrali e 
strategiche. Ciascun hotel possiede un proprio sito web tramite il quale è possibile accedere 
con facilità alla disponibilità delle camere e al listino dei prezzi. I pagamenti online e i dati 
trasferiti tramite il sito sono inoltre criptati per garantire agli ospiti la massima protezione e 
serenità. 
 
Le strutture sono inoltre dotate di servizi aggiuntivi come centri SPA, piscine e palestre 
combinando comfort, ospitalità e professionalità al servizio offerto. 
 
Il  Gruppo  Monrif  si  propone  di  monitorare  la  soddisfazione  dei  suoi  ospiti  attraverso 
questionari dedicati in cui è richiesto al cliente di indicare il livello di soddisfazione in relazione 
a diversi aspetti. Gli ospiti valutano la qualità del servizio ricevuto, delle condizioni delle 
camere e della struttura, la facilità nel raggiungere l’albergo e il servizio ristorante. 
 
Nel settore dell’ospitalità, l’attenzione all’ambiente risulta più critica poiché molti degli 
impatti prodotti dalla normale attività degli hotel sono il risultato delle azioni degli ospiti delle 
strutture. 
A tal proposito, EGA ha avviato una serie di attività che definiscono due filoni importanti: 
  il  primo  rivolto  ai  comportamenti  dello  staff  e  all’attuazione  di  una  gestione 
responsabile e sensibile alle tematiche in oggetto; 
  l’altro rivolto alla sensibilizzazione del cliente che attraverso una serie di attività di 
comunicazione viene indirizzato in maniera consapevole a tenere comportamenti più 
responsabili per ridurre l’impatto ambientale ed etico della sua permanenza. 
Le prime riguardano principalmente attività interne come una capillare raccolta differenziata 
dalle camere a tutti i servizi di food and beverage, utilizzo di led a basso consumo, utilizzo di 
fotocellule per le rubinetterie nelle zone comuni che limitano il consumo di acqua, utilizzo di 
materie prime prevalentemente a kilometro zero, o comunque del territorio, utilizzo di 
prodotti per celiaci e proposte menù per intolleranti, utilizzo di carta riciclata per l’uso interno 
tra gli uffici. 
Con riferimento alle iniziative rivolte ai clienti, EGA ha predisposto diverse comunicazioni che 
invitano a non richiedere quotidianamente il cambio della biancheria bagno e letto. 
 
Monrif ritiene però che sia anche suo compito provvedere alla responsabilizzazione del 
cliente in un utilizzo più responsabile delle risorse. Per esempio, all’interno di ogni camera gli 
ospiti sono invitati a richiedere nuovi asciugamani solo quando ritenuto necessario, in modo 
da ridurre il consumo di acqua richiesto per il lavaggio degli stessi. 
 
44 
 