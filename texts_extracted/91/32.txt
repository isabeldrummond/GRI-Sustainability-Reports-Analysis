Il Sistema di Controllo Interno13  
Il Sistema di Controllo Interno è l’insieme dei processi diretti a monitorare l’efficienza delle 
operazioni aziendali, il rispetto di leggi e regolamenti, la salvaguardia dei beni aziendali e 
l’affidabilità delle informazioni, anche finanziarie, fornite agli organi sociali ed al mercato. Il 
Consiglio di Amministrazione ha la responsabilità del sistema di controllo interno, del quale 
fissa le linee di indirizzo e verifica periodicamente l’adeguatezza e l’effettivo funzionamento 
in un’ottica di sostenibilità nel medio-lungo periodo dell’attività svolta. 
 
Ai fini dell’art. 123-bis TUF si segnala che il Gruppo Monrif ha integrato il Sistema di Controllo 
Interno con una gestione dei rischi esistenti in relazione al processo di informativa finanziaria. 
Tale  gestione  è  finalizzata  a  garantire  l’attendibilità,  l’accuratezza,  l’affidabilità  e  la 
tempestività dell’informativa finanziaria stessa. L’applicazione del dettato normativo ex legge 
262/2005 (e successive modifiche) al monitoraggio del Sistema di Controllo Interno contabile, 
ha consentito  di costruire un sistema di controllo anche basandosi sulle  best practices 
internazionali in materia. 
 
Modello organizzativo ex D.Lgs. 231/2001 
Parte integrante del sistema di controllo interno è il Modello di organizzazione e gestione ai 
sensi del D.Lgs. 231/2001 di Monrif S.p.A.  (il “Modello”) - approvato nella sua ultima versione 
dal Consiglio di Amministrazione del 15 marzo 2016 - e l’Organismo di Vigilanza, previsto dal 
medesimo decreto, è l’organo deputato a verificarne l’applicazione. L’Organismo di Vigilanza 
è nominato dal Consiglio di Amministrazione, sentito il parere del Collegio Sindacale, sulla 
base dei requisiti di professionalità e competenza, onorabilità, autonomia ed indipendenza. Il 
Modello 231 è stato adottato anche da tutte le società controllate,  fatta eccezione per 
GoSpeed S.r.l. e Compagnia Agricola Finanziaria Immobiliare S.r.l. (“C.A.F.I.”)14. 
 
 
Il Modello adottato è un insieme di principi generali, regole di condotta, strumenti di controllo 
e procedure organizzative, attività formativa e informativa e sistema disciplinare, finalizzato 
ad assicurare, per quanto possibile, la prevenzione delle condotte penalmente rilevanti ai 
sensi del Decreto.  
Il Gruppo, ha quindi definito procedure interne formalizzate con riferimento a tematiche che 
rilevano ai fini del D.Lgs. 231/2001, in particolare: reati contro la Pubblica Amministrazione, 
reati societari, abusi di mercato, reati in materia di violazione del diritto di autore, impiego di 
lavoratori irregolari e reati ambientali. 
 
                                                             
13 Per ulteriori dettagli si prega di fare riferimento al sito del Gruppo http://www.monrifgroup.net/investitori/monrif-s-p-a/  
14 Le società non sono coperte dal Modello poiché società residuali nel perimetro del Gruppo (GoSpeed S.r.l presenta un 
solo dipendente mentre C.A.F.I. risulta non operativa). 
32 
 