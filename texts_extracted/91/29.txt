favorire la crescita professionale di tutti i dipendenti. Il Gruppo ha inoltre definito procedure 
interne per la corretta gestione dei processi di assunzione. 
Rischi connessi alla corruzione 
Con  riferimento  al  potenziale  rischio  di  corruzione,  il  Gruppo  si  è  dotato  del  Modello 
organizzativo ex D.Lgs. 231/2001. Il Gruppo è quindi impegnato nella lotta alla corruzione e 
ha definito le procedure interne che coprono reati legati alla corruzione tra privati, abusi di 
mercato e corrispondenti illeciti amministrativi, ricettazione e riciclaggio e reati contro la 
pubblica amministrazione.  
Rischi connessi ai rapporti con i fornitori 
Il Gruppo, operando nel settore della stampa, è un grande acquirente di carta. Per evitare che 
le fluttuazioni di prezzo della carta abbia ripercussioni sui bilanci, il Gruppo ha mantenuto un 
ampio numero di fornitori in modo da poter essere sempre nelle condizioni di ottenere le 
forniture  alle  migliori  condizioni  anche  nei  momenti  di  tensione.  Il  Gruppo  ha  inoltre 
indentificato la produzione di carta come attività con un potenziale impatto ambientale 
negativo e, al fine di mitigare tale rischio nella propria catena di fornitura, richiede ai propri 
fornitori la presenza di certificazioni ambientali, sia durante il processo di selezione che, in 
seguito, con cadenza annuale. Considerata la tipologia e la localizzazione geografica del 
business non si rilevano altri rischi rilevanti riguardo la catena di fornitura. Inoltre, ad inizio 
2020 il Gruppo si è dotato di un Codice di Condotta Commerciale che illustra le aspettative di 
Monrif nei confronti dei fornitori in relazione a: Lavoro e Diritti Umani, Salute e Sicurezza, 
Ambiente, Sicurezza e Qualità dei prodotti e dei servizi, Etica Aziendale e Sistema di Gestione. 
Rischi connessi alla gestione della privacy dei dati  
Il Gruppo Monrif, per la numerosità dei dipendenti facenti capo al Gruppo e per le tipologie 
di business che lo caratterizzano, è fortemente impattato del Regolamento EU 679/2016 
(“Regolamento”) e dal D.Lgs. 196/2003 come modificato dal D.Lgs. 101/2018.  
Il  Gruppo,  con  particolare  riferimento  al  settore  dell’editoria  e  dell’ospitalità,  tratta 
innumerevoli  dati  personali  (così  come  definiti  dall’art.  4  del  Regolamento),  a  titolo 
esemplificativo e non esaustivo, quelli di dipendenti, di abbonati cartacei ed on-line, ospiti di 
eventi, clienti di hotel etc. Per il Gruppo Monrif, la privacy dei  dati personali è molto 
importante e per questo il Gruppo è attivo nel processo di gestione degli aspetti di sicurezza 
dei dati. Il Gruppo ha provveduto a nominare tutti i dipendenti quali “persone autorizzate” al 
trattamento dei dati, ha altresì nominato dei Referenti Interni quali responsabili di riferimento 
in  materia  di  privacy  degli  autorizzati  scelti  in  relazione  alla  specifica  preparazione 
professionale e all’esperienza acquisita, nonché per le capacità e l’affidabilità dimostrata nello 
svolgimento delle mansioni affidate. È stato inoltre pubblicato sul Portale dipendente il 
Funzionigramma privacy che definisce i nominativi dei referenti in ambito privacy. 
La sicurezza informativa è senza dubbio il rischio perenne dell'era moderna, i rischi ritenuti 
maggiormente significativi sono legati alla cybersecurity & data privacy. I metodi con cui gli 
hacker tentano di violare i sistemi aziendali sono in costante evoluzione e i metodi utilizzati 
sono sempre più raffinati, inoltre le organizzazioni non sono entità statiche e il loro cosiddetto 
29 
 