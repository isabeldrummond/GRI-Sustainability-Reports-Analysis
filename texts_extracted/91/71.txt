Gestione dei rifiuti 
Il Gruppo Monrif è attento alle modalità di gestione e smaltimento dei rifiuti, in conformità 
alle normative vigenti in materia, nella consapevolezza del ruolo che un corretto svolgimento 
di queste attività riveste nel rispetto della salute pubblica e in considerazione dei diritti delle 
generazioni future. 
Monrif esercita un monitoraggio puntuale per far sì che le operazioni di gestione dei rifiuti 
siano effettuate in modo corretto, in pieno rispetto delle normative vigenti. 
 
Rifiuti prodotti e smaltiti 
Nel corso del 2019, il Gruppo Monrif ha prodotto in totale circa 2.679 tonnellate di rifiuti, in 
aumento di circa l’8,4% rispetto al 2018. La modalità più utilizzata di smaltimento è il riciclo 
che riguarda circa il 95% dei rifiuti totali smaltiti. Il restante quantitativo di rifiuti è stato 
smaltito in discarica. 
In aggiunta a questi rifiuti, gli hotel producono rifiuti solidi urbani derivanti dall'attività di 
occupazione delle camere e svolgimento di meeting e congressi, oltre a quelli generati dalle 
attività di food&beverage. La differenziazione dei rifiuti per tipologia di smaltimento avviene 
già all'interno dell'hotel attraverso appositi raccoglitori e poi stoccata in contenitori esterni 
ovviamente anch'essi distinti per tipologia di rifiuto. Settimanalmente gli stessi rifiuti vengono 
raccolti in  loco dalla società di  raccolta e smaltimenti HERA S.p.A. Tra i rifiuti  prodotti 
giornalmente si hanno indifferenziati, cartoni, carta, umido, vetro e plastica. Tali rifiuti sono 
stati stimati da EGA a seconda della media di rifiuti prodotti al giorno per ospite, rapportati al 
totale di ospiti dell’anno. Nel 2019, i rifiuti assimilabili urbani prodotti da EGA si aggirano 
intorno alle 479 tonnellate di rifiuti non pericolosi. 
 
   
71 
 