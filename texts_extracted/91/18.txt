Collaborazioni e partnership 
 
Le società del Gruppo Monrif interagiscono costantemente con collaboratori esterni in un 
processo di aggiornamento continuo permettendo all’organizzazione di mantenere coerenza 
tra performance e strategie anche quando si richiede la necessità di prendere decisioni 
complicate in un mercato mutevole come quello dei media. Aspetti fondamentali sono la 
tutela della libertà di informazione e la tutela dell’economicità delle aziende editrici quale 
condizione essenziale per l’esercizio dell’attività editoriale. 
Allo  scopo  di  perseguire  i  suddetti  obiettivi,  Poligrafici  Editoriale  S.p.A.  aderisce  alla 
Federazione  Italiana  Editori  Giornali  (FIEG).  Inoltre,  Gruppo  Poligrafici  si  impegna  a 
contribuire alla raccolta e trasmissione di notizie sui principali avvenimenti italiani e mondiali 
attraverso  l’Agenzia  ANSA  (Agenzia  Nazionale  Stampa  Associata),  prima  agenzia  di 
informazione multimediale in Italia, di cui il Gruppo Monrif è appunto socio editore. 
Monrif è un’importante partner dell’Osservatorio Permanente Giovani-Editori nella sfida 
civile  e  sociale  che  l’associazione  si  prefigge  con  la  collaborazione  dei  più  importanti 
quotidiani italiani. 
L’Osservatorio  si  impegna  per  rendere  le  nuove  generazioni  più  padrone  di  sé  stesse 
attraverso la promozione di due grandi progetti strategici: uno teso ad allenare la padronanza 
della propria testa, “Il Quotidiano in Classe”, e l’altro diretto ad esercitare la padronanza dei 
propri mezzi economico-finanziari, “Young Factor”. Il motto è: “Aiutare i giovani d’oggi a 
diventare  i  cittadini  di  domani,  sviluppando  anche  grazie  alla  lettura  critica  e  alla 
consultazione della informazione di qualità, quello spirito critico che rende l’uomo libero”. 
Inoltre, Monrif collabora attivamente con società dedite alla raccolta e alla pubblicazione di 
dati  sulla  diffusione  della  stampa  italiana  quali  ADS,  Audipress  e  Audiweb  attraverso 
Monrif.net. Nell’ambito del comitato tecnico Audipress, società che rileva la readership delle 
testate quotidiane e periodiche nazionali, è presente un delegato del Gruppo Monrif. Le 
informazioni raccolte consentono di elaborare dati sui lettori delle varie testate che servono 
agli editori, agli inserzionisti delle varie campagne pubblicitarie, a giornalisti e studiosi, per 
essere  informati  sul  numero  di  lettori  dei  singoli  quotidiani  e  periodici  e  sulle  loro 
caratteristiche. Il Gruppo Monrif (per il tramite di SpeeD S.p.A.) è inoltre associata a FCP 
(Federazione Concessionarie di Pubblicità) – a cui dichiara mensilmente i propri fatturati 
pubblicitari – e aderisce ad Assonime, l’associazione delle società per azioni italiane. 
Nel settore della stampa, Monrif, attraverso Superprint Editoriale, aderisce a Assografici, 
associazione che riunisce le industrie grafiche, cartotecniche e trasformatrici di carta e 
cartone. 
Attraverso CSP, invece, il Gruppo Monrif aderisce a ASIG (Associazione Stampatori Italiana 
Giornali), di cui fanno parte aziende nazionali editrici e stampatrici di giornali, e le agenzie di 
stampa. 
18 
 