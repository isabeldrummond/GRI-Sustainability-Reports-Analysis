Come ulteriore protezione esiste il Firewall (Palo alto) sulla connessione internet aziendale 
costantemente aggiornato con le varie definizioni di siti malevoli. In questo modo anche se 
dovesse partire una “chiamata” ai siti che forniscono le chiavi di criptazione, questi non 
riuscirebbero ad essere raggiunti. 
Per quanto riguarda i backup e i disaster recovery il Gruppo si è dotato di Server Virtuali al 
fine di limitare il rischio di “attacchi” provenienti dall’interno o dall’esterno; questo approccio 
consente di creare backup giornalieri facilmente ripristinabili a fronte di problematiche.  
I server considerati strategici per il Gruppo, sono ridondati in due cluster separati, distinti e 
allineati fra loro da applicazioni e non direttamente dai tools di replica degli storage. Quale 
Disaster Recovery “freddo”, e quindi non accendibile, viene salvata quotidianamente una 
copia dei server virtuali su uno storage dedicato al backup remoto installato presso una sede 
remota del gruppo. 
Interventi migliorativi  
Nel 2019 è stato installato presso il DataCenter un impianto di spegnimento automatico 
incendi a gas NOVEC. 
Sempre nel corso del 2019 sono stati sostituiti i cellulari aziendali, in questa occasione si è 
provveduto a distribuire agli utilizzatori un documento di aggiornamento sul corretto uso del 
cellulare in materia di privacy e sicurezza. Tra le attività svolte per adeguarci al nuovo 
Regolamento Europeo 2016/679 per la protezione dei dati, abbiamo introdotto l’obbligo di 
utilizzo di una password o PIN per lo sblocco dello schermo, per limitare il rischio di data 
breach. Questo ha fatto sì che a fronte di furto di alcuni dispositivi non si sia verificata una 
violazione sulla protezione dei dati. 
Interventi in atto e in previsione 
A partire dal 2020 il Gruppo inizierà la sostituzione di tutti i computer più datati, al fine di 
rinnovare i dispositivi che supportano sistemi operativi considerati ormai obsoleti. Questa 
attività consentirà l’utilizzo di un sistema operativo più aggiornato nonché di un hardware più 
performante che permetterà al Gruppo di adottare nuovi ed avanzati strumenti di protezione 
per i computer riducendo i cyberisk. 
DIRITTO ALL’OBLIO 
 
Per quanto riguarda la protezione della privacy nell’editoria, è’ opportuno un rimando alla 
gestione di competenza del settore delle richieste di cancellazione c.d. “ Diritto all’Oblio” ex 
art. 17 del Regolamento (UE) 2016/679 “GDPR” che sono gestite dalla Business Unit Legale. 
In particolare il rimando comunicatario di origine è riferibile alla Corte di Giustizia delle 
Comunità europee, in occasione della Sentenza 13 maggio 2014, n. 131/12, applicata e 
ribadita nel nostro ordinamento da una pluralità di sentenze della Corte di Cassazione (n. 
5525/2012, n.13161/2016 e n.19681/2019) e recepita dalle Autorità Ue Garanti della privacy. 
Con l'armonizzazione dei criteri, procedurali e sostanziali indicati dal Garante della Privacy il 
Gruppo adotta una serie di procedure autorizzative interne con il coinvolgimento dell’Internet 
Service Provider Monrif Net Srl per gestire le fattispecie. 
39 
 