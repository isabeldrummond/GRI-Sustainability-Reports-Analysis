Responsabilità ambientale 
 
La responsabilità di Monrif si estende anche alla sfera ambientale.  
Il Gruppo Monrif, all’interno del Codice Etico, dichiara il suo impegno al rispetto dell’ambiente 
come risorsa da tutelare, a beneficio della collettività e delle generazioni future. Nel rispetto 
delle normative vigenti, il Gruppo adotta le misure più idonee a preservare l’ambiente, 
promuovendo e programmando lo sviluppo delle attività in coerenza con tale obiettivo e 
promuovendo iniziative di sensibilizzazione. 
 
L’attività  con  maggiore  impatto  ambientale/produttiva  del  Gruppo  Monrif  si  concentra 
nell’attività di stampa svolta dal Centro Stampa Poligrafici parte del Gruppo Poligrafici. Per 
questo motivo è stata condotta un’analisi ambientale che analizza tutte le attività della 
società negli stabilimenti di Bologna e Campi Bisenzio con riferimento a: consumi di energia, 
emissioni in ambiente, prelievi idrici, gestione dei rifiuti, rumore, uso del suolo, consumo di 
sostanze e traffico veicolare. 
 
Essendo il Gruppo Monrif caratterizzato da due business che presentano caratteristiche 
differenti (editoria ed ospitalità) si è deciso di riportare distintamente, oltre ai dati consolidati 
di Gruppo, il dettaglio per Gruppo Poligrafici e EGA. 
 
I dati e le informazioni rendicontati in questo capitolo si riferiscono agli stabilimenti e uffici 
del Gruppo con riferimento alle società consolidate integralmente. Eventuali limitazioni di 
perimetro sono opportunamente riportate con riferimento ai grafici e alle tabelle. 
 
Gestione delle risorse energetiche 
Consumi energetici all’interno dell’organizzazione 
I consumi totali di energia del Gruppo Monrif nel 2019 si attestano intorno ai 96.223 GJ, in 
diminuzione rispetto al 2018 di circa l’0,9%. Nello specifico si può notare come circa il 59% 
dell’energia consumata sia attribuibile a  Gruppo Poligrafici,  contro il  41%  dei consumi 
energetici attribuibile ad EGA. I consumi del Gruppo Poligrafici, in particolare di energia 
elettrica, sono attribuibili in gran parte all’attività di stampa (operata attraverso CSP). 
 
 
 
64 
 