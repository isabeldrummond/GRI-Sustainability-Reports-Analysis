Tramite il portale intranet ha comunicato a tutti i propri dipendenti la struttura della funzione 
privacy, le linee guida per il trattamento dei dati personali nonché la fruibilità di corsi di 
aggiornamento on line.  
CYBER SECURITY 
Il Gruppo si è dotato di un processo formalizzato di gestione di un eventuale “data breach” 
volto ad assicurare la tempestività delle azioni di rimedio, la raccolta delle informazioni 
connesse e la notifica alle Autorità e agli interessati, laddove richiesto e qualora necessario o 
opportuno. 
Vengono svolte periodicamente attività di Audit sulle modalità di trattamento dei dati. Tali 
dati sono trattati anche per finalità commerciali a favore del Gruppo o di terzi laddove il 
consenso ricevuto lo permetta, nonché possono essere oggetto di profilazione nel rispetto 
della normativa per l’acquisizione del consenso per l’uso dei cookie. Per quanto attiene ai 
rischi che possono emergere in occasione dello svolgimento dell’attività giornalistica, è attiva 
una funzione di ufficio permanente di valutazione ed esecuzione delle richieste di oblio. La 
società si è dotata di un presidio interno strutturato che effettua l’attività di controllo, che 
riceve le segnalazioni, le richieste di rettifica, la segnalazione degli abusi da utenti e clienti 
mediante la casella di posta elettronica dedicata. Tale presidio agisce per la miglior tutela dei 
dati personali nel rispetto delle normative vigenti, anche nell’ottica della sempre maggior 
attenzione degli utenti a queste tematiche.  
Il  Gruppo  si  impegna  a  proteggere  i  dati  personali  con  specifiche  misure  di  sicurezza 
tecnologiche e organizzative, tese a prevenire che i dati personali possano essere utilizzati in 
maniera  illegittima  o  fraudolenta,  procedendo  anche  a  testare,  verificare  e  valutare 
regolarmente  l'efficacia  delle  misure  di  sicurezza,  al  fine  di  garantire  il  miglioramento 
continuo nella sicurezza dei trattamenti. 
Per contrastare i cyberisk il Gruppo adotta tutte le precauzioni possibili.  
Nello specifico i ransomware (cryptolocker) o in generale gli attacchi che sfruttano software 
involontariamente eseguiti dagli utenti, vengono bloccati limitando i permessi degli stessi alle 
sole operazioni richieste per svolgere il loro incarico. 
Le  Policy  utilizzate  per  la  configurazione  degli  utenti  non  gli  consentono  di  installare 
programmi sui computer aziendali e possono eseguire solo l’elenco dei programmi a loro 
riservati per svolgere le attività lavorative di competenza. 
Automaticamente vengono distribuiti e applicati tutti gli aggiornamenti dei sistemi operativi 
per bloccare eventuali vulnerabilità che potenzialmente potrebbero essere sfruttate dai 
malware. 
Sempre in ottica preventiva non è consentivo l’accesso alla rete di Gruppo a computer di 
dubbia  provenienza  di  fornitori  esterni.  Concediamo  solo  voucher  temporanei  wifi  per 
consentire l’accesso alla rete internet, ma non alla rete interna di Gruppo. 
38 
 