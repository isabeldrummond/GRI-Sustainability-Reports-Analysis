 
 
 
personale di Esprinet Iberica S.L.U. e abbiamo svolto limitate verifiche documentali, al fine di 
raccogliere informazioni circa i processi e le procedure che supportano la raccolta, 
l’aggregazione, l’elaborazione e la trasmissione dei dati e delle informazioni di carattere non 
finanziario alla funzione responsabile della predisposizione della DNF. 
Inoltre, per le informazioni significative, tenuto conto delle attività e delle caratteristiche del 
Gruppo: 
 
–  a livello di capogruppo, 
 
a)  con riferimento alle informazioni qualitative contenute nella DNF, e in 
particolare al modello aziendale, politiche praticate e principali rischi, 
abbiamo effettuato interviste e acquisito documentazione di supporto per 
verificarne la coerenza con le evidenze disponibili; 
b)  con riferimento alle informazioni quantitative, abbiamo svolto sia procedure 
analitiche che limitate verifiche per accertare su base campionaria la corretta 
aggregazione dei dati. 
–  per Esprinet SpA ed Esprinet Iberica S.L.U., che abbiamo selezionato sulla base della 
loro attività, del loro contributo agli indicatori di prestazione a livello consolidato e 
della loro ubicazione, abbiamo effettuato incontri e approfondimenti nel corso dei 
quali abbiamo acquisito riscontri documentali circa la corretta applicazione delle 
procedure e dei metodi di calcolo utilizzati per gli indicatori. 
 
 
Conclusioni 
 
Sulla base del lavoro svolto, non sono pervenuti alla nostra attenzione elementi che ci facciano ritenere 
che la DNF del Gruppo Esprinet relativa all’esercizio chiuso al 31 dicembre 2019 non sia stata redatta, 
in tutti gli aspetti significativi, in conformità a quanto richiesto dagli articoli 3 e 4 del Decreto e dai 
GRI Standards. 
 
 
Altri aspetti 
 
La DNF per l’esercizio chiuso il 31 dicembre 2018, i cui dati sono presentati a fini comparativi, era 
stata sottoposta ad un esame limitato da parte di un altro revisore che, il 16 aprile 2019, ha espresso su 
tale DNF una conclusione senza rilievi. 
 
 
Milano, 30 aprile 2020 
 
PricewaterhouseCoopers SpA 
 
 
 
 
 
Andrea Martinelli             Paolo Bersani 
(Revisore legale)            (Procuratore) 
3 di 3 