27
L’implementazione del sistema normativo è stata accompagnata da un’attività di sensibiliz-
zazione e formazione delle persone Italgas su come le regole e i codici si applicano alle loro 
attività e comportamenti e su come fronteggiare eventuali situazioni critiche.  
IL CODICE ETICO E MODELLO DI ORGANIZZAZIONE, GESTIONE E CONTROLLO 231
Il Codice Etico di Italgas12 rappresenta il sistema di valori posti alla base della cultura etica 
del Gruppo, che ispirano la conduzione delle attività aziendali secondo principi di sosteni-
bilità e responsabilità d’impresa ritenuti parte integrante del proprio modello di gestione 
aziendale. L’etica rappresenta un elemento guida nella definizione delle scelte strategiche e 
operative dell’azienda e una leva per assicurare una crescita sostenibile nel lungo periodo, 
garantendo nel contempo i risultati attesi dagli azionisti e la condivisione con tutti i propri 
stakeholder del valore generato anche sotto il profilo ambientale e sociale.
Il Codice Etico definisce inoltre i principi guida su cui si fonda l’intero sistema di controllo in-
terno e di gestione dei rischi e rappresenta un principio generale del Modello di Organizza-
zione e Controllo, In costante aggiornamento per allinearsi agli aggiornamenti del D.lgs.231, 
attraverso il quale viene assicurata la prevenzione dei reati di cui al D.Lgs. 231/2001, da parte 
degli amministratori o dei dipendenti a vantaggio dell’azienda. 
Il Codice etico e il Modello 231 sono oggetto di aggiornamento periodico al fine di mantene-
re la conformità alle norme cui Italgas deve attenersi.
SISTEMA DI CONTROLLO INTERNO E GESTIONE DEI RISCHI
Italgas è dotata di un sistema di controllo interno e di gestione dei rischi integrato nell’as-
setto organizzativo, amministrativo e contabile e, più in generale, di governo societario, che 
assicura il rispetto delle leggi e delle procedure aziendali, tutela i beni aziendali, contribuisce 
alla gestione delle attività dando solidità ai dati contabili e finanziari elaborati.
L’unità Enterprise Risk Management (ERM), istituita alle dipendenze del Direttore Generale 
Finanza e Servizi, presidia il processo di gestione integrata dei rischi aziendali per tutte le 
società del Gruppo. I principali obiettivi dell’ERM sono la definizione di un modello omoge-
neo e trasversale di valutazione dei rischi, l’identificazione dei rischi prioritari, la garanzia del 
consolidamento delle azioni di mitigazione e l’elaborazione di un sistema di reporting. La 
metodologia ERM adottata dal Gruppo Italgas è in linea con i modelli di riferimento e le best 
practice internazionali esistenti (COSO Framework e ISO 31000). L’ERM opera nell’ambito 
del più vasto Sistema di Controllo Interno e di Gestione dei Rischi di Italgas. 
Attraverso l’ERM Italgas ha scelto di dotarsi di un modello di individuazione, valutazione, 
gestione e controllo dei rischi strutturato e omogeneo per tutte le società del Gruppo. I 
rischi d’impresa sono gestiti attraverso tre livelli di controllo, coinvolgendo differenti unità 
operative sulla base delle specifiche attribuzioni di responsabilità. Il modello prevede una 
valutazione dei rischi integrata, trasversale e dinamica, che valorizza i sistemi di gestione già 
esistenti nei singoli processi aziendali.   
12    Il Codice Etico è consultabile sul Sito Internet della Società all’indirizzo http://www.italgas.it/it/governance/ 
         etica-dimpresa/il-codice-etico/
Italgas DIchIarazIone non FInanzIarIa consolIData 2017 Italgas DIchIarazIone non FInanzIarIa consolIData 2017