64
I principali gas a effetto serra (GHG) prodotti sono l’anidride carbonica (CO2), prodotta nei 
processi di combustione e direttamente correlata al consumo di combustibili, e il metano 
(CH4) contenuto nel gas naturale rilasciato in atmosfera durante il normale esercizio degli 
impianti. Le emissioni totali di GHG (dirette Scope 1, indirette Scope 2 e Scope 3) sono state 
pari a circa 657 mila tonnellate di CO2eq, in diminuzione rispetto al 2016 a causa della con-
trazione delle emissioni di scope 3, dovute per la quasi totalità alla riduzione del volume di 
procurato. Anche le emissioni di gas naturale sono leggermente diminuite rispetto al 2016, 
attestandosi a circa 28 milioni di m3, in funzione della progressiva sostituzione di tubazioni 
in ghisa, alle quali è associato un alto fattore emissivo, con tubazione più efficienti. Tutto ciò, 
considerando l’incremento dei volumi di gas distribuito, ha portato anche a una sensibile 
diminuzione dell’intensità carbonica.  
Nel 2017 è proseguita l’implementazione dei principali programmi per il contenimento dei 
consumi di energia e delle emissioni relative agli impianti della rete. A fine anno risultano 
installati 65 impianti di equiripartizione delle portate nelle cabine di riduzione, per ottimiz-
zare il processo di preriscaldo del gas, con un risparmio medio del 20% del gas utilizzato 
per questa operazione. È stata inoltre avviata una sperimentazione su un sistema di gestio-
ne della centrale termica degli Impianti di Prelievo Riduzione e Misura (IPRM), finalizzato 
alla riduzione del gas di preriscaldo, il quale combina la tecnologia di ottimizzazione della 
termoregolazione Energy Multivariable Master (EMMa) con una pompa di calore ad assor-
bimento a gas.
Sempre nel corso del 2017 è stato avviato un piano di conversione a gas naturale delle 
reti di distribuzione attualmente gestite a GPL che prevede entro il 2020 la conversione di 
complessivi 76 km circa di rete (48,9 km di rete di proprietà Italgas Reti e 27,4 km di rete di 
proprietà ACAM Gas), previa realizzazione di circa 160 km di nuove estensioni. Nel mese di 
settembre è stata conclusa la conversione delle reti delle frazioni di Castelpoggio e Noceto 
nel comune di Carrara (MS). A parità di energia utilizzata, l’anidride carbonica prodotta dalla 
combustione del gas naturale è il 15% in meno rispetto al GPL. 
È stato infine avviato il piano di rinnovo totale del parco mezzi aziendali con veicoli ali-
mentati a metano e di installazione di impianti (colonnine) presso le sedi operative al fine 
di assicurare il loro rifornimento anche dove la rete di distribuzione stradale non ha ancora 
raggiunto una adeguata capillarità. Nel 2017 ne sono state installate 10 in 4 diverse sedi 
operative, che si aggiungono alle 7 già operative presso la sede Italgas Reti di Torino. Il rin-
novo del parco mezzi sarà completato nei primi mesi del 2019: per quella data tutti i veicoli 
operativi saranno alimentati a gas metano. Italgas considera il metano una valida alternativa 
ai combustibili tradizionali per autotrazione. L’utilizzo del metano comporta infatti la ridu-
zione delle emissioni di ossidi di azoto di circa il 94%, e quelle di polveri sottili di circa il 95% 
rispetto ai combustibili fossili, risultando una delle misure fondamentali per il contrasto all’in-
quinamento soprattutto nei centri urbani. A fine 2017 circa il 33% degli autoveicoli utilizzati 
da Italgas e Napoletanagas risultano alimentati a metano (28% a fine 2016).  
Italgas DIchIarazIone non FInanzIarIa consolIData 2017