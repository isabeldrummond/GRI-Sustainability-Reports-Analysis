74
 
Relazione della società di revisione indipendente sulla 
dichiarazione consolidata di carattere non finanziario  
ai sensi dell’art. 3, c. 10, D.Lgs. 254/2016 e dell’art. 5 Regolamento consob n. 20267  
 
 
 
Al consiglio di amministrazione di Italgas SpA 
 
 
Ai sensi dell’articolo 3, comma 10, del Decreto Legislativo 30 dicembre 2016, n. 254 (di seguito 
“Decreto”) e dell’articolo 5 del Regolamento CONSOB n. 20267, siamo stati incaricati di effettuare 
l’esame limitato (“limited assurance engagement”) della dichiarazione consolidata di carattere non 
finanziario di Italgas SpA e delle sue controllate (di seguito il “Gruppo”) relativa all’esercizio chiuso al 
31 dicembre 2017 predisposta ex art. 4 del Decreto, e approvata dal consiglio di amministrazione in 
data 12 marzo 2018 (di seguito “DNF”). 
 
 
Responsabilità degli amministratori e del collegio sindacale per la DNF 
 
Gli amministratori sono responsabili per la redazione della DNF in conformità a quanto richiesto dagli 
articoli 3 e 4 del Decreto e dai “Global Reporting Initiative Sustainability Reporting Standards” definiti 
nel 2016 dal GRI - Global Reporting Initiative (“GRI Standards”), con riferimento alla selezione di 
GRI Standards da essi individuato come standard di rendicontazione indicati nel paragrafo “Nota 
metodologica” della DNF. 
 
Gli amministratori sono altresì responsabili, nei termini previsti dalla legge, per quella parte del 
controllo interno da essi ritenuta necessaria al fine di consentire la redazione di una DNF che non 
contenga errori significativi dovuti a frodi o a comportamenti o eventi non intenzionali.  
 
Gli amministratori sono responsabili inoltre per l’individuazione del contenuto della DNF, nell’ambito 
dei temi menzionati nell’articolo 3, comma 1, del Decreto, tenuto conto delle attività e delle 
caratteristiche del Gruppo e nella misura necessaria ad assicurare la comprensione dell’attività del 
Gruppo, del suo andamento, dei suoi risultati e dell’impatto dallo stesso prodotti.  
 
Gli amministratori sono infine responsabili per la definizione del modello aziendale di gestione e 
organizzazione dell’attività del Gruppo, nonché, con riferimento ai temi individuati e riportati nella 
DNF, per le politiche praticate dal Gruppo e per l’individuazione e la gestione dei rischi generati o 
subiti dallo stesso. 
 
Il collegio sindacale ha la responsabilità della vigilanza, nei termini previsti dalla legge, sull'osservanza 
delle disposizioni stabilite nel Decreto. 
 
   
 
Italgas DIchIarazIone non FInanzIarIa consolIData 2017