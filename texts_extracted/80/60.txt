61
Aspetti ambientali e di salute e la sicurezza del lavoro 
 
RILEVANZA PER LE ATTIVITÀ DI ITALGAS 
I principali temi materiali per Italgas legati agli impatti ambientali dell’attività e alla salute e 
sicurezza del lavoro sono riconducibili a:
  Efficienza energetica
  Emissioni
  Rifiuti
  Prevenzione degli infortuni
Gli impatti ambientali più significativi di Italgas sono le emissioni di gas naturale dalle reti di 
distribuzione e le emissioni che derivano dalla combustione del gas negli impianti di rete e 
quelle dei combustibili per le auto di servizio. Altri impatti sono generati dai rifiuti prodotti 
dalle attività di costruzione e manutenzione delle reti e quelli provenienti dal recupero delle 
aree industriali dismesse. La principale causa di infortunio sono gli incidenti stradali, in itine-
re e durante lo svolgimento delle attività operative.   
Italgas adotta un approccio responsabile e trasparente per garantire la compatibilità tra le 
proprie infrastrutture e il territorio, per gestire in modo efficiente le risorse energetiche e 
naturali e contenere l’impatto ambientale derivante dalle proprie attività e per tutelare la 
salute e la sicurezza dei propri dipendenti e del personale degli appaltatori coinvolti nelle 
attività operative. 
Oltre a ciò, una costante attività di ricerca e innovazione tecnologica consente di sviluppare 
e adottare le migliori soluzioni per interagire con l’ambiente nel modo meno intrusivo e più 
sostenibile possibile. Con questo quadro di riferimento, Italgas promuove azioni e progetti 
finalizzati alla riduzione degli impatti ambientali riconducibili ai propri processi di business, 
al miglioramento delle condizioni di sicurezza degli impianti, nonché al recupero ambientale 
dei siti interessati dalle pregresse attività industriali di produzione del gas manifatturato. 
Italgas è soggetto obbligato ai sensi del Decreto dell’11 gennaio 2017 del Ministero dello Svi-
luppo Economico e ha provveduto ad adempiere all’obbligo acquistando i Titoli di Efficienza 
Energetica nelle sessioni di mercato gestite dal GME e attraverso contratti bilaterali. Italgas 
nel corso del 2017 ha acquistato 1.197.441 TEE per un costo complessivo di 319,2 milioni di 
euro e il 31 maggio 2017 ha provveduto ad annullare 662.410 TEE e altri 724.248 TEE nella 
sessione di annullamento intermedia del 30 novembre 2017.
POLITICHE E IMPEGNI 
Ogni attività di Italgas viene svolta con il massimo rispetto nei confronti dell’ambiente, delle 
risorse naturali e dell’incolumità pubblica e delle persone, quali fattori cardine dello sviluppo 
sostenibile sia dell’impresa che del territorio. Tale approccio viene esplicitato nella Politica 
HSEQ di Italgas Reti e ACAM Gas. In coerenza con i principi e valori espressi nel Codice 
Etico, la Politica esprime gli impegni di Italgas per la salvaguardia delle persone, la tutela 
dell’ambiente, l’incolumità pubblica e l’erogazione di servizi di qualità. Nel dettaglio, gli indi-
rizzi della gestione sono:
   l’erogazione efficiente ed efficace del servizio, nel rispetto della salute dei lavoratori, e 
alla sua accessibilità;
   all’adozione delle migliori tecnologie per la gestione degli impianti per una maggior tu-
tela dell’ambiente ed un minor consumo energetico;
   l’utilizzo delle risorse naturali e una gestione dei rifiuti sostenibili;
   lo sviluppo sia del personale che della catena di fornitura attraverso formazione e sensi-
bilizzazione. 
Italgas DIchIarazIone non FInanzIarIa consolIData 2017 Italgas DIchIarazIone non FInanzIarIa consolIData 2017