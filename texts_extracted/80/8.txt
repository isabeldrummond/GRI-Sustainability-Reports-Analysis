9
Nota metodologica
La Dichiarazione Non Finanziaria Consolidata di Italgas (da qui in poi “Dichiarazione”) è resa 
in conformità alle disposizioni del D.Lgs. 30 dicembre 2016, n.254 (da qui in poi “Decreto 
254”) sull’“Attuazione della direttiva 2014/95/UE del Parlamento europeo e del Consiglio del 
22 ottobre 2014, recante modifica alla direttiva 2013/34/UE per quanto riguarda la comuni-
cazione di informazioni di carattere non finanziario e di informazioni sulla diversità da parte 
di talune imprese e di taluni gruppi di grandi dimensioni”. Italgas è soggetta a tale norma-
tiva in qualità di ente di interesse pubblico (ai sensi dell’articolo 16, comma 1, del D.Lgs. 27 
gennaio 2010, n. 39) avente limiti dimensionali di dipendenti, stato patrimoniale e ricavi netti 
superiori alle soglie previste dall’art. 2 comma 1 del Decreto 254. 
La Dichiarazione copre, nell’ambito degli aspetti normati dal Decreto 254, i temi ritenuti ri-
levanti tenuto conto delle attività condotte da Italgas e delle caratteristiche del Gruppo. Per 
ciascun ambito viene data evidenza dei principali rischi ad esso collegati, delle politiche e 
modalità di gestione e dei risultati ottenuti e monitorati attraverso indicatori di prestazione. 
Per la misurazione dei risultati sono stati utilizzati gli indicatori GRI Standards del Global Re-
porting Initiative1, con un livello di aderenza GRI-referenced. I GRI standards applicati sono 
riportati in specifico nel corpo del documento e comunque elencati nella tabella di raccordo 
allegata alla presente dichiarazione.
I risultati si riferiscono all’esercizio chiuso al 31 dicembre 2017 e a quello precedente. L’area 
di consolidamento delle informazioni comprende Italgas S.p.A. (ai fini del Decreto, la società 
madre) e le controllate Italgas Reti e ACAM Gas (società figlie). Per quanto riguarda Enerco 
Distribuzione, società acquisita il 6 dicembre 2017, sono stati consolidati solo i dati operativi 
e quelli relativi alla gestione del personale2. Eventuali altre eccezioni sono riportate all’inter-
no del documento. 
Si deve tenere conto, ai fini della comparazione storica dei risultati, che Italgas S.p.A. è stata 
costituita il 1 giugno 2016 ed ha assunto il pieno controllo delle attività operative il 7 no-
vembre 2016 con lo scorporo da Snam di Italgas Reti S.p.A. e delle società controllate. Dalla 
stessa data Italgas opera come Gruppo ed è tornata ad essere quotata alla Borsa Italiana 
nell’indice FTSE MIB.
Il presente documento è stato sottoposto a verifica da parte della Società di Revisione che 
ha rilasciato attestazione di conformità allegata alla presente. 
Il Consiglio di Amministrazione di Italgas ha approvato – su proposta del Comitato Sosteni-
bilità - la Dichiarazione Non Finanziaria nella seduta del 12 marzo 2018. 
Il presente documento è pubblicato nella sezione Sostenibilità del Sito Internet della Società.
1   Il Global Reporting Initiative è un network multi-stakeholder formato da migliaia di organizzazioni su base globale 
che contribuiscono allo sviluppo del framework di reporting.    
2   Dati relativi alla gestione del personale che includono nel perimetro anche Enerco distribuzione: personale al 31 
dicembre 2017, composizione del personale per area geografica, per inquadramento, per tipologia contrattuale, per 
fasce di età, per istruzione, età media degli occupati, presenza femminile. Dati operativi: lunghezza della rete. 
Italgas DIchIarazIone non FInanzIarIa consolIData 2017 Italgas DIchIarazIone non FInanzIarIa consolIData 2017