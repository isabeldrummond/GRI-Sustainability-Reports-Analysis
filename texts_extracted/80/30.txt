31
Conduzione responsabile delle attività aziendali 
PREVENZIONE DELLA CORRUZIONE ATTIVA E PASSIVA
RILEVANZA PER LE ATTIVITÀ DI ITALGAS 
Italgas considera il fenomeno della corruzione una grave minaccia per lo sviluppo dei rap-
porti economici e sociali. Lo riconosce quindi come tema di grande importanza, connesso al 
più ampio tema materiale “gestione responsabile del business”, e ne promuove il contrasto 
a livello nazionale e internazionale, sia nei rapporti con i pubblici ufficiali sia con i privati. 
La lotta alla corruzione è finalizzata sia a evitare sanzioni e ripercussioni sull’attività, sia a 
tutelare la reputazione dell’azienda. Uno dei fattori chiave della reputazione del Gruppo Ital-
gas è infatti la capacità di svolgere il proprio business con lealtà, correttezza, trasparenza, 
onestà e integrità, nel rispetto di leggi, regolamenti, analoghi requisiti obbligatori, standard 
internazionali e linee guida.
POLITICHE E IMPEGNI A PRESIDIO DEL TEMA
Italgas è attiva nel contrastare qualsiasi forma di corruzione, sia in ambito nazionale che 
internazionale. La rilevanza del rischio corruzione in relazione alle attività aziendali è analiz-
zato e gestito in modo specifico nel Modello 231. 
Le misure Anticorruzione sono contenute nell’apposita Procedura14 che fornisce un quadro 
sistemico di riferimento degli strumenti normativi in materia presenti in Italgas, ispirati ai 
principi di comportamento previsti dal Codice Etico. La Procedura raccoglie gli strumenti 
normativi di cui Italgas si è dotata per prevenire qualsiasi forma di corruzione nelle relazio-
ni con terzi, Pubblici Ufficiali e privati, sia in ambito nazionale che internazionale, a tutela 
dell’integrità del business e della reputazione del Gruppo. La Procedura contiene inoltre 
gli elementi di Policy in materia di anticorruzione, ed è adottata in osservanza del decimo 
principio del Global Compact15, l’iniziativa internazionale avviata nel 2000 dalle Nazioni Uni-
te per sostenere dieci principi universali relativi ai diritti umani, al lavoro, all’ambiente e alla 
lotta alla corruzione.
Nello specifico la procedura Anticorruzione:
  proibisce ogni forma di corruzione, nei confronti sia di pubblici ufficiali che di parti private;
   pone particolare attenzione alla selezione dei fornitori e al processo di qualifica, all’as-
segnazione dei contratti, alla gestione dei contratti, alle clausole standard di protezione, 
incluse quelle di impegno al rispetto delle Leggi Anticorruzione e di verifica dei requisiti 
etici dei fornitori;
   stabilisce che tutti i rapporti del gruppo Italgas con, o riferiti a o che coinvolgono un Pub-
blico Ufficiale devono essere condotti nel rispetto di quanto previsto dalla Procedura.
La Procedura si applica ad Italgas Spa e alle società controllate, nell’ambito dell’attività di 
direzione e coordinamento esercitata dalla corporate del Gruppo. L’adesione alle misure 
anticorruzione è inoltre richiesta anche ai fornitori, agli intermediari e da qualsiasi soggetto 
che possa far ricadere la responsabilità in materia in capo a Italgas.
14   La Procedura Anticorruzione è consultabile sul Sito Internet della Società all’indirizzo http://www.italgas.it/it/
governance/etica-dimpresa/anticorruzione/    
15      Decimo principio del Global Compact: le imprese si impegnano a contrastare la corruzione in ogni sua forma, 
inclusa l’estorsione e le tangenti. 
Italgas DIchIarazIone non FInanzIarIa consolIData 2017 Italgas DIchIarazIone non FInanzIarIa consolIData 2017