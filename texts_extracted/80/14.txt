15
QUALIFICA E SELEZIONE 
Le aziende che si candidano a fornire beni, servizi e lavori per il Gruppo Italgas partecipano 
ad un processo di selezione e qualifica condotto sulla base di diverse tipologie di requisiti, e 
sempre nel rispetto del principio di pari opportunità. Le richieste di nuova qualifica, aggior-
namento o rinnovo sono gestite centralmente attraverso il Sistema di Vendor Management 
e di Valutazione delle prestazioni dei Fornitori6, sotto la responsabilità della funzione HSEQ 
& Vendor Management di Italgas. I fornitori che superano la fase di qualifica ottengono quin-
di un’idoneità valida per tutte le società del Gruppo7. 
Gli aspetti oggetto di valutazione riguardano sia le capacità tecniche e gestionali e l’affida-
bilità economica e finanziaria dei fornitori, sia altri aspetti più strettamente connessi ai temi 
di sostenibilità. In particolare, viene valutato il rispetto dei principi etici, l’impegno nella lotta 
alla corruzione, la tutela e protezione dell’ambiente, la promozione di condizioni di lavoro 
salutari e sicure, e l’assenza di lavoro forzato e di sfruttamento economico dei minori. 
I rischi di natura economica, ambientale e sociale associati a ciascuna classe merceologica 
danno origine a quattro diversi livelli di criticità delle forniture, su una scala che va dal livello 
minimo “D” a quello massimo “A”, che identifica i fornitori strategici. Per ciascun livello di 
criticità devono essere soddisfatti i requisiti minimi in ambito HSEQ. Per le categorie merce-
ologiche che appartengono alle classi A e B, le procedure di selezione e qualifica prevedono 
requisiti più stringenti come, ad esempio, il possesso da parte del fornitore di sistemi di ge-
stione certificati secondo standard internazionali8.
6   Il sistema a fine novembre 2017 ha acquisito la vendor list di ACAM e sono iniziate le procedure di rinnovo per la 
verifica delle idoneità dei fornitori secondo i criteri di Italgas. 
7  Nell’ambito delle società non consolidate  la vendor list di Italgas è utilizzata anche da Toscana Energia.  
8     Tutti i fornitori con criticità A, quelli di “Beni” con criticità B e C e di “Lavori” con criticità B sono in possesso della 
certificazione ISO 9001. Inoltre, tutti i Fornitori di “Lavori” con criticità A e B sono in possesso della Certificazione 
ISO 14001 e OHSAS 18001.
Italgas DIchIarazIone non FInanzIarIa consolIData 2017 Italgas DIchIarazIone non FInanzIarIa consolIData 2017