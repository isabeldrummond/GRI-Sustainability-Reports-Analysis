14
   la fusione per incorporazione, con efficacia 1 ottobre 2017, di Napoletanagas S.p.A. in 
Italgas Reti S.p.A., che ne è subentrata a titolo universale nei contratti e nei rapporti 
giuridici in essere.
ORGANIZZAZIONE DELLE ATTIVITÀ  
 
Italgas S.p.A. racchiude in sé le funzioni di staff, mentre le attività operative sono in capo a 
Italgas Reti S.p.A. Nel corso del 2017 è stata completata la riorganizzazione delle Operations 
di Italgas Reti, mediante una riconfigurazione delle unità centralizzate (c.d. staff tecniche) 
e territoriali. 
Tra i principali razionali dell’operazione vi sono la creazione di unità geografiche, aventi 
scala più adeguata a garantire il presidio del territorio; il rafforzamento del ruolo delle unità 
centralizzate in termini di indirizzo, controllo e condivisione delle best practice; l’applicazio-
ne di un modello organizzativo omogeneo su tutte le aree territoriali, snellito attraverso la 
riduzione di livelli organizzativi; la definizione di un modello scalabile per gare e operazioni 
straordinarie. 
La riorganizzazione è stata preceduta da una fase di analisi, attuata con il coinvolgimento di 
oltre duecento risorse, mirata a definire le migliori modalità di interazione tra unità centra-
lizzate e unità territoriali, oltre che volta ad avviare attività di semplificazione e snellimento 
dei processi operativi chiave.
L’implementazione è stata poi attuata in tre fasi successive, partendo dalle unità centra-
lizzate e terminando con la creazione di 14 Poli Territoriali specializzati nella gestione delle 
attività operative. L’ultima fase, concomitante con la fusione per incorporazione di Napole-
tanagas in Italgas Reti, ha inoltre reso omogenei i modelli organizzativi in vigore nelle aree 
metropolitane di Roma e Napoli.
RUOLO DEI FORNITORI NELLE ATTIVITÀ E LORO GESTIONE
 
Italgas è un’azienda estesa in cui la catena di fornitura riveste un’importanza strategica per 
lo svolgimento delle attività operative. Nelle prassi di approvvigionamento, Italgas si relazio-
na con i fornitori in modo trasparente e, una volta avviato il rapporto di fornitura, punta ad 
accompagnare ciascun fornitore al raggiungimento di performance durature nel tempo, in 
un’ottica di crescita reciproca e di creazione di valore.
 
Ai fornitori è richiesto di prendere atto del Modello 231 e rispettare i requisiti previsti dalla 
relativa legislazione (D.Lgs. 231/2001), di aderire ai principi del Codice Etico, e di operare nel 
rispetto della normativa in tema di sicurezza sul lavoro, di tutela della salute, di salvaguardia 
ambientale, nonché degli standard internazionali in materia di diritto del lavoro.
Nella gestione degli approvvigionamenti, Italgas è soggetta, per un certo numero di classi 
merceologiche, all’applicazione delle procedure previste dal Codice Appalti (D.Lgs. 50/2016). 
I fornitori di Italgas, al fine di mantenere la qualifica e l’inserimento nell’albo fornitori, sono 
chiamati a sottoscrivere il Patto Etico e d’Integrità.  
Italgas DIchIarazIone non FInanzIarIa consolIData 2017