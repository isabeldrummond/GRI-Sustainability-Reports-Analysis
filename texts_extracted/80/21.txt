22
Temi  materiali  e  relativi  rischi  connessi  alle  attività 
aziendali 
Nel corso del 2017 Italgas ha aggiornato l’analisi di materialità rivalutando i temi prioritari 
connessi alle proprie attività e agli ambiti del Decreto. 
Il processo di analisi è partito dall’individuazione delle tematiche materiali segnalate nelle 
matrici di materialità dei principali peer di riferimento del settore Electric & Utilities e tenen-
do conto dei principali rischi critici a cui è sottoposta Italgas. Questa prima fase ha eviden-
ziato una serie di tematiche rilevanti, che sono state poi aggregate in macro temi, sui quali 
si sono basate le 4 successive analisi, riportate in seguito:
1)  valutazione delle tematiche nei tavoli di lavoro con il top management realizzati nel corso  
  della definizione del Piano di Sostenibilità;
2) presenza delle tematiche nel Codice Etico e Politiche adottati da Italgas;
3) rilevanza di tali tematiche per la Strategia Nazionale di Sviluppo Sostenibile, misurazione  
  del Benessere Equo e Sostenibile e delle sollecitazioni dell’opinione pubblica sull’azienda;
4) percezione delle tematiche dal punto di vista degli stakeholder esterni, attraverso  
  l’ascolto dei responsabili delle diverse funzioni interne all’azienda con rilevazione, da  
  parte degli stessi, di opinioni, dubbi, spunti e osservazioni in termini di sostenibilità e  
  governance da parte degli stakeholder con cui l’azienda quotidianamente si relaziona.
La considerazione congiunta della significatività interna ed esterna ha portato a individuare 
i temi prioritari e di maggiore materialità per il Gruppo, che in conformità con le richieste del 
Decreto, vengono associati agli ambiti designati dalla normativa e ai principali rischi, ogget-
to di analisi e monitoraggio nell’ambito del processo di Enterprise Risk Management (ERM).
GLI STAKEHOLDER DI ITALGAS 
Le principali categorie di stakeholder di Italgas, di seguito rappresentate, sono state identi-
ficate con il contributo diretto delle funzioni della società che hanno fornito una mappatura 
delle relazioni esistenti. 
MAPPA DEGLI STAKEHOLDER
Comunità
e territorio
Persone Investitori
e finanziatori
 
Autorità
e istituzioni
Fornitori
Clienti 
e società
di vendita
Italgas DIchIarazIone non FInanzIarIa consolIData 2017