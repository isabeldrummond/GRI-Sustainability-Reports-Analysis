11
Il gruppo Italgas
 
PROFILO E ATTIVITÀ DI BUSINESS
Italgas opera da 180 anni ed è il principale distributore di gas naturale in Italia e il terzo 
operatore in Europa. Con una presenza storica nelle maggiori città del paese tra cui Torino, 
Roma, Napoli e Venezia, la società detiene il 34% del mercato nazionale della distribuzione 
del gas cittadino, gestisce oltre 66 mila km di rete e quasi 7,5 milioni di punti di riconsegna 
(PDR) serviti in 1.609 concessioni3. 
La distribuzione del gas, svolta nell’ambito del più ampio sistema nazionale, consiste nel 
trasporto del gas per conto delle società di vendita autorizzate alla commercializzazione 
nei confronti dei clienti finali. Il servizio comprende il trasporto, effettuato attraverso le reti 
di gasdotti locali a partire dai city-gates (cabine di riduzione e misura interconnesse con 
le reti di trasporto), fino ai clienti finali e le attività di misura, che comprendono la raccolta, 
l’elaborazione, la validazione e messa a disposizione dei dati di consumo al fine di regolare 
le transazioni commerciali tra operatori e utenti. 
L’intero settore è regolato dell’Autorità di Regolazione per Energia Reti e Ambiente (ARE-
RA), che determina le modalità di accesso alle infrastrutture e di svolgimento del servizio e 
le relative tariffe per la remunerazione delle attività svolte4. Italgas è impegnata in un dialogo 
continuo e costruttivo con l’Autorità di regolazione al fine di contribuire alla definizione di 
un quadro regolatorio chiaro, trasparente e stabile per incentivare lo sviluppo sostenibile del 
sistema gas.
Italgas impiega 3.584 persone, dislocate nelle sedi territoriali distribuite in tutta Italia. Per 
svolgere le proprie attività, il Gruppo si avvale delle proprie società operative e di una catena 
di fornitura anch’essa diffusa su tutto il territorio nazionale. Nel 2017 sono stati circa 1.485 i 
fornitori coinvolti nell’approvvigionamento di beni, servizi e lavori in appalto.
Italgas, scorporatasi a novembre 2016 dal Gruppo Snam, sta affrontando oggi una nuova e 
importante fase della sua lunga storia. A giugno 2017 ha presentato il suo Piano Strategico 
settennale e a poco più di un anno dal ritorno in Borsa si è data una nuova organizzazione 
interna più snella, più efficiente e omogenea su tutto il territorio. L’Azienda sta investendo 
molto: nell’espansione e nella digitalizzazione della rete, nel percorso di consolidamento con 
l’acquisizione sul mercato di nuove realtà e rami d’azienda in aree geografiche di particolare 
interesse e con l’ingresso in altre, come la Sardegna, non ancora servite dalla distribuzione 
del gas cittadino.
 
3   I dati indicati comprendono anche le società partecipate non consolidate. 
4    Per maggiori informazioni sugli aspetti regolatori si rimanda al capitolo “La regolazione” della Relazione  
Finanziaria Annuale 2017. 
Italgas DIchIarazIone non FInanzIarIa consolIData 2017 Italgas DIchIarazIone non FInanzIarIa consolIData 2017