18
MONITORAGGIO DELLE PRESTAZIONI E VALUTAZIONE DEI FORNITORI 
In fase di esecuzione del contratto i fornitori sono sottoposti, attraverso la raccolta di que-
stionari di feedback emessi dai gestori dai contratti, alla valutazione delle prestazioni rese. 
Nel corso del 2017 ne sono stati raccolti 579. Per ciascuna tipologia di classe merceologica il 
fornitore è valutato su tre aree distinte: puntualità, comportamento e qualità. L’area qualità 
comprende oltre alle capacità tecniche anche gli aspetti HSEQ. 
Se il fornitore viene meno agli impegni sottoscritti in fase di qualifica e di assegnazione 
del contratto, Italgas si riserva di prendere provvedimenti che consistono nella limitazione, 
sospensione, o revoca della qualifica e dell’incarico. La valutazione nel corso del 2017 ha 
interessato 102 fornitori. 
Nel corso del 2017 è stato completato lo sviluppo del Sistema di Vendor Management nella 
componente relativa al vendor rating. Le nuove funzionalità consentono di gestire automa-
ticamente i questionari e inoltre di calcolare un punteggio complessivo per ogni fornitore, 
visibile anche alle Unità di Procurement, ottenuto combinando i risultati dei questionari 
con altre informazioni provenienti dai sistemi informatici aziendali preposti alla gestione dei 
contratti emessi. Il nuovo modulo del sistema sarà attivato nel 2018, dopo aver concluso la 
necessaria formazione al personale interno per l’utilizzo dello stesso. Lo sviluppo successivo 
prevede l’affinamento del questionario con l’obiettivo di rendere la valutazione dei fornitori 
ancora più efficace e più puntuale.
SUBAPPALTO 
Nell’ambito della catena di fornitura il presidio delle imprese che operano in subappalto av-
viene in fase di gara e/o di gestione del contratto. 
Ai subappaltatori, Italgas richiede, così come avviene per i fornitori, di prendere atto del 
Modello 231 e di rispettare i requisiti previsti dalla relativa legislazione (D.Lgs. 231/2001), 
di aderire ai principi del Codice Etico, e di operare nel rispetto della normativa in tema di 
sicurezza sul lavoro, di tutela della salute, di salvaguardia ambientale, nonché degli standard 
internazionali in materia di diritto del lavoro. I subappaltatori, inoltre, devono sottoscrivere 
il Patto Etico e d’Integrità.  
Nel corso del 2017 sono stati concessi solo subappalti relativi ad opere accessorie9, rima-
nendo sempre nell’ambito del D.gls. 50/2016, secondo cui il valore del subappalto non può 
superare il 30% del valore del contratto complessivo.
Italgas svolge inoltre audit presso i cantieri in cui operano sia gli appaltatori che i subappal-
tatori. Nel Sistema di Vendor Management sono identificate 118 imprese, di cui 21 sono anche 
fornitori diretti Italgas, direttamente qualificati. 
9   Opere accessorie: ad esempio le trivellazioni (TOT), gli spingitubo, il “relining”, i controlli non distruttivi delle 
  saldature, le pavimentazioni speciali, i ripristini stradali afferenti ai manti d’usura, asfalto colato, segnaletica  
  stradale, essiccamento delle tubazioni in AP, attività di indagine geologica a monte di lavori di trivellazione per posa  
  dispersori di protezione catodica e opere di realizzazione di dispersori, eventuali prove di laboratorio sulle  
  pavimentazioni realizzate.
Italgas DIchIarazIone non FInanzIarIa consolIData 2017