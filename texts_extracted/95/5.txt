2019  RAPPORTO INTEGRATO
Nota metodologica e analisi di materialità
Il presente Rapporto Integrato Sicurezza, Ambiente e Territorio descrive l’operato 
di OLT tenendo di conto dei temi ambientali, sociali, attinenti al personale, al 
rispetto dei diritti umani e alla lotta contro la corruzione. L’ampiezza e la qualità 
della rendicontazione riflettono il principio di rilevanza (o “materialità”), elemento 
caratterizzante gli Standards GRI, linee guida della Global Reporting Initiative, 
sviluppate dal gruppo di esperti del Global Sustainability Standards Board, secondo 
cui le informazioni da fornire sono definite dall’Azienda a fronte di un’analisi che 
identifica le informazioni rilevanti in virtù “della misura necessaria ad assicurare 
la comprensione dell’attività dell’impresa, del suo andamento, dei suoi risultati e 
dell’impatto dalla stessa prodotta” o in grado di influenzare in modo sostanziale le 
valutazioni e le decisioni degli stakeholder.
Nel corso del 2019, infatti, la Società ha messo a sistema il percorso di ascolto di una 
serie di interlocutori interni ed esterni (attività avviata da OLT fin dal suo arrivo sul 
territorio), che si completerà nel corso del 2020.
Per la redazione del presente documento è stato fatto riferimento agli specifici 
principi e metodologie previste dai più recenti standard pubblicati nel 2016 (ed in 
parte aggiornati nel 2018) dal Global Reporting Initiative (GRI Standards - opzione 
GRI-referenced claim). Si rimanda alla tabella “GRI Reference claim” per il dettaglio 
delle informative specifiche soddisfatte.
In considerazione del percorso dell’Azienda, delle sue dimensioni e della capacità 
di raccogliere le informazioni necessarie alla redazione di un futuro bilancio di 
sostenibilità, è stato deciso di iniziare con un approccio “referenced” per poi 
dirigersi, negli anni a venire, ad un approccio “core” così definito dal GRI: “The Core 
option contains the essential elements of a sustainability report. The Core option 
provides the background against which an organization communicates the impacts 
of its economic, environmental and social and governance performance”.
Questo processo di cambiamento rispetto al passato, iniziato nel 2019 e non ancora 
completato, porterà quindi la Società (di seguito “OLT”) a redigere un Bilancio di 
Sostenibilità basato sui tre set di standard specifici, dedicati alle tre dimensioni 
fondamentali d’impatto: Economico, Ambientale e Sociale.
Il presente Rapporto Integrato Sicurezza, Ambiente, Territorio di OLT (di seguito 
“Rapporto”) tiene inoltre conto – attraverso specifici riferimenti – di quanto previsto 
dall’Agenda 2030 per lo Sviluppo Sostenibile delle Nazioni Unite, con i relativi 17 
Obiettivi di Sviluppo Sostenibile (SDGs - Sustainable Development Goals), articolati, 
a loro volta, in 169 specifici Target.
Il documento qui presentato, di carattere non finanziario, è disponibile sul sito 
internet di OLT (www.oltoffshore.it).
6