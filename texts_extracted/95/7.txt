2019  RAPPORTO INTEGRATO
Nello  specifico,  per  il  2019,  l’analisi  di  materialità  è  stata  avviata  tramite  la 
somministrazione di un questionario (basato sui dati del Rapporto 2018 e sull’analisi 
di rischio/opportunità della Società) a una selezione di stakeholder di OLT: un nucleo 
ristretto di interlocutori esterni, unitamente a quelli interni, al fine di sviluppare un 
primo approccio alla materialità che sarà poi completata nei prossimi anni.
Nel caso dell’analisi che stiamo per presentare è importante sottolineare come 
l’indagine svolta nel corso del 2019 abbia selezionato stakeholder sia interni che 
esterni:
• Stakeholder esterni: Fratelli Neri e Zerouno (outsourcer), fornitori, media    
e Autorità;
• Stakeholder interni: OLT ed outsourcer ECOS.
La rete degli stakeholder è definita, nel dettaglio, nel capitolo 1.
Al fine di un’analisi di materialità completa relativamente alla partecipazione di tutti 
gli stakeholder esterni, ed in particolare della comunità, è stato introdotto un peso 
(pari a 0,3) sugli indici di rilevanza (presenti nel questionario) dei portatori di interesse 
esterni relativamente alle sole tematiche trattate durante gli iter autorizzativi soggetti 
a consultazione pubblica.
È stato poi deciso, sulla base del principio di “completezza”, di definire delle soglie 
di rilevanza specifiche per ogni ambito di indagine: per i temi della dimensione 
ambientale, la soglia è stata di 4,2, mentre per le tematiche del sociale è stata 
determinata la soglia del 4,0.
Tutte le tematiche “materiali” (al di sopra delle soglie di rilevanza) sono descritte nel 
Rapporto anche attraverso un’analisi quantitativa dei risultati. 
Risultati dell’indagine
L’indagine di seguito riportata è attinente alle sole tematiche ambientali e sociali; 
i  risultati  dell’indagine  economica  proposte  nel  questionario  sono  attualmente 
in consultazione da parte della società per poter nei prossimi anni completare la 
trasformazione del Rapporto in Bilancio Sociale. L’indagine svolta ha permesso 
di evidenziare aree di criticità, utili suggerimenti e punti di forza e debolezza in 
riferimento alle varie dimensioni della sostenibilità. 
Nel confrontare la rilevanza attribuita dagli stakeholder interni ed esterni alle varie 
tematiche per ogni singolo ambito di indagine, si evince quanto segue.
8