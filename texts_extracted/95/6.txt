SICUREZZA, AMBIENTE, TERRITORIO
Periodo e perimetro di rendicontazione
Le  informazioni  qualitative  e  quantitative  contenute  nel  presente  Rapporto  si 
concentrano sull’analisi dei dati del 2019, messi a confronto con i dati relativi al 2017 
e 2018: il periodo di rendicontazione risulta essere, quindi, annuale. 
Un altro aspetto rilevante è la definizione del perimetro di rendicontazione che, 
nell’analisi in oggetto, riguarda, per la parte ambientale, il Terminale (gli aspetti 
ambientali collegati all’attività degli uffici sono infatti trascurabili), mentre per la 
parte sociale, come meglio specificato nel Capitolo 4, le attività di OLT ed ECOS 
(outsourcer di OLT ed Armatore del Terminale).
Analisi di materialità 
La descrizione dell’attività di impresa, dei rischi, delle politiche e dei suoi impatti 
socio-ambientali deve essere sviluppata, come sopra detto, in coerenza con quei 
temi “che sono rilevanti tenuto conto delle attività e delle caratteristiche di impresa” 
e che vengono definiti “materiali”.
I GRI Standards ribadiscono l’importanza del principio di rilevanza – “materialità” 
–  come  principio  guida  per  la  definizione  dei  contenuti  da  includere  nella 
rendicontazione di sostenibilità.
Sulla base della mappatura degli stakeholder effettuata, OLT ha infatti applicato il 
seguente percorso di rendicontazione:
• ascolto degli stakeholder;
• analisi del contesto di sostenibilità: la performance di sostenibilità di OLT     
è analizzata rispetto al contesto in cui opera, sia a livello nazionale che   
internazionale;
• analisi di rilevanza: l’analisi di rilevanza rispetto alla missione e agli impatti di  
OLT, effettuata tenendo conto di quanto già sviluppato come da IMS  (Integrated 
Management  System)  aziendale,  nonché  dal  Risk  assessment,  attraverso 
questionari rivolti agli stakeholder. L’analisi di rilevanza permette di individuare gli 
aspetti rilevanti per gli stakeholder interni ed esterni ed il perimetro  degli impatti 
rispetto ad ogni aspetto rilevante;
• analisi  di  materialità:  il  middle  e  top  management  seleziona,  in  base  alla 
significatività attribuita dagli stakeholder consultati e alla vicinanza con la mission e 
la strategia di OLT, gli aspetti di rilievo emersi dall’analisi di materialità.  
7