Dichiarazione consolidata di carattere non finanziario 
Bilancio Sociale  7
In considerazione dell’importanza assunta 
dai temi di sostenibilità e in ottica di 
adeguamento normativo e di miglioramento 
continuo dei processi, il Gruppo Rai ha 
intrapreso un percorso di sviluppo nell’ambito 
dei temi ritenuti rilevanti e previsti dall’art. 3 
del D. Lgs. 254/16. In particolare, nel 2018 
saranno avviate le attività per la definizione di 
un Piano strategico di sostenibilità di Gruppo 
che mira all’integrazione di una strategia 
di sostenibilità al business e ai processi 
aziendali.
Nel presente documento nel far riferimento 
al Contratto di Servizio ed alle relative 
prescrizioni, ci si riferisce a quello vigente 
nell’anno 2017 e cioè al Contratto di 
Servizio 2010-2012. Successivamente alla 
chiusura di detto esercizio, il Consiglio di 
Amministrazione di Rai SpA, in data 11 
gennaio 2018, ha approvato il testo del 
nuovo Contratto di Servizio per gli anni 
2018-2022, sottoscritto da Rai SpA e dal 
MISE e pubblicato sulla Gazzetta Ufficiale 
del 7 marzo 2018 n. 55.
La presente edizione è stata sottoposta 
all’approvazione da parte del Consiglio 
di Amministrazione di Rai SpA in data 7 
maggio 2018.
La Dichiarazione è inoltre oggetto di 
un esame limitato (“limited assurance 
engagement” secondo i criteri indicati dal 
principio ISAE 3000 Revised) da parte di 
PricewaterhouseCoopers SpA che, al termine 
del lavoro svolto, ha rilasciato un’apposita 
relazione  come previsto dal D. Lgs 254/16.
Per ogni informazione relativa alla DNF è 
possibile contattare la Direzione Rapporti 
Istituzionali – Responsabilità Sociale di Rai. 
La DNF è disponibile anche sul sito  
rai.it/trasparenza.