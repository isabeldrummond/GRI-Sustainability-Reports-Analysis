Dichiarazione consolidata di carattere non finanziario 
Bilancio Sociale  19
Rai Pubblicità SpA gestisce in esclusiva 
tutti gli spazi pubblicitari Rai. Presso gli 
investitori, essa promuove l’elevato valore dei 
mezzi e delle piattaforme in concessione, 
in termini di qualità della programmazione, 
risultati di audience, minore affollamento. 
Rai Pubblicità ottimizza costantemente 
l’impaginazione pubblicitaria in funzione 
della migliore redditività degli investimenti 
e della massima coerenza con i contenuti 
editoriali e le modalità di fruizione. Nel 
corso degli ultimi anni, si è contraddistinta 
per innovazione e sperimentazione di nuovi 
format pubblicitari. Inoltre offre agli investitori 
il più importante circuito di pubblicità 
cinematografica, caratterizzandosi perciò 
con un’offerta pubblicitaria completa e di 
qualità.
Rai Way SpA è un provider leader di 
infrastrutture e servizi di rete per broadcaster, 
operatori di telecomunicazioni, aziende 
private e pubblica amministrazione. In 
particolare, Rai Way è la Società del 
Gruppo Rai proprietaria delle infrastrutture e 
degli impianti di trasmissione e diffusione dei 
segnali televisivi e radiofonici.
Con riguardo alla natura dei servizi offerti 
dalla Società alla propria clientela, gli stessi 
si sostanziano nelle quattro seguenti tipologie 
di attività: Servizi di Diffusione, Servizi 
di Trasmissione, Servizi di Tower Rental e 
Servizi di Rete (c.d. network services).
La tipologia di clientela che si rivolge 
a Rai Way per usufruire dei richiamati 
servizi può essere convenzionalmente 
ricondotta nelle categorie dei Broadcasters 
(emittenti radiotelevisive nazionali e locali, 
tra le quali rientra anche Rai), Operatori 
di Telecomunicazione (prevalentemente 
operatori di telefonia mobile), Pubblica 
Amministrazione e Corporate (categoria 
residuale in cui rientrano pubbliche 
amministrazioni, enti e persone giuridiche).