6 UNIVERSITÀ DEGLI STUDI RAPPORTO DI 2016 / 2017 7
DI TORINO SOSTENIBILITÀ
un graduale miglioramento di tutti gli indicatori gestionali e di 
sostenibilità descritti in questo rapporto.
Accanto a quello del bilancio, altro tema molto importante per 
la sostenibilità è quello dell’organizzazione. La riorganizzazione 
intervenuta nel 2017 segna, in teoria, un passaggio positivo 
che rafforza una struttura, tipica delle università moderne, dei 
centri di ricerca, delle aziende sanitarie e in generale di tutti quei 
soggetti dove la base della piramide organizzativa è costituita 
da “professionals”, ovvero dalle risorse intellettuali per cui il 
soggetto giuridico, in questo caso UniTo, esiste ed opera. Dal 
vertice alla base opera la struttura manageriale, al servizio delle 
attività dei “professionals”, con una struttura funzionale e con 
adeguate economie di scala nel disegnare i processi. Come 
tutti i percorsi di riorganizzazione anche questo va messo a 
regime con sperimentazioni continue, specie laddove si innesta 
il rapporto tra la struttura manageriale e i “professionals”, 
che può creare criticità, se i processi non sono adeguatamente 
disegnati e condivisi. Tali criticità possono essere anche maggiori 
laddove i “professionals” siano in convenzione con altre aziende, 
come nel caso della sanità. Non vi è però dubbio che si tratti 
di una occasione di trasparenza e di chiara suddivisione di 
responsabilità, anche per poter testare l’efficienza e l’efficacia con 
cui la struttura manageriale opera.
Infine un accenno ai temi della sostenibilità connessi alla 
responsabilità sociale ed al public engagement di UniTo. 
Come già ricordato, UniTo esce da questi lunghi anni di crisi 
economica e sociale di Torino, con un bilancio sano e diviene 
un soggetto sempre più importante nel panorama cittadino. 
Questo sia come dimensioni economiche rispetto ad altri player 
privati (che la crisi ha ridimensionato o allontanato) e pubblici 
(appesantiti dalla crisi di welfare) sia come peso dei suoi studenti 
rispetto alla popolazione totale.
In questo quadro UniTo ha un ruolo crescente, con risorse 
proprie, su tematiche sulle quali sarebbe auspicabile il pieno 
coinvolgimento di altre istituzioni, penso all’edilizia o alla 
funzione sociale connessa al diritto allo studio e al livello 
delle tasse universitarie. D’altro lato, la fortuna di avere come 
stakeholder primario la parte più giovane della popolazione, va 
inteso non solo come motore di innovazione, ma anche come 
coinvolgimento crescente per una reciproca crescita sostenibile 
di molte componenti di una città che è divenuta più povera, 
ma che UniTo e i suoi studenti possono aiutare a non andare 
incontro al declino. Education è anche e soprattutto questo.