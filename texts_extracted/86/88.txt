IL NOSTRO CONTRIBUTO ALLE COMUNITÀ
POLITICA ENERGETICA E POLITICA AMBIENTALE LOTTOMATICA 2018-2020
POLITICA ENERGETICA
Lottomatica considera l’efficienza energetica come un valore primario nell’espletamento delle attività, assicura la conformità 
agli obblighi di legge applicabili e garantisce la disponibilità di adeguate risorse umane, strumentali ed economiche, al fine di 
perseguire specifici obiettivi di miglioramento continuo della performance energetica e di riduzione dell’emissione di gas serra, 
quali parti integranti della propria attività e impegno strategico rispetto alle finalità più generali dell’azienda. 
Lottomatica rende nota la presente politica, la diffonde a tutti i dipendenti e si impegna affinché:
• gli aspetti inerenti all’efficienza energetica aziendale siano considerati essenziali nell’adozione di nuove tecnologie, nella 
definizione di nuove attività o nella revisione di quelle esistenti;
• tutto il personale sia informato e sensibilizzato affinché partecipi attivamente al miglioramento dell’efficienza energetica e 
comprenda la riduzione dei consumi e dell’impatto ambientale tra le proprie responsabilità;
• tutta l’Organizzazione partecipi al raggiungimento degli obiettivi energetici, secondo le proprie attribuzioni e competenze;  
• la formazione degli attori maggiormente coinvolti dal SGE sia svolta e aggiornata, in funzione della mansione svolta;
• siano favoriti, ove possibile e opportuno, l’acquisto di prodotti e servizi caratterizzati da una migliore efficienza energetica; 
• siano rispettate tutte le leggi e regolamenti vigenti e formulate procedure atte a definire gli standard aziendali ai quali 
attenersi.
POLITICA AMBIENTALE
Lottomatica pone il rispetto per l’ambiente e la prevenzione dell’inquinamento come valori fondamentali nell’espletamento delle 
attività, assicurando la conformità agli obblighi di legge applicabili e garantendo la disponibilità di adeguate risorse umane, 
strumentali ed economiche, al fine di perseguire specifici obiettivi di miglioramento continuo della performance ambientale, 
come parti integranti della propria attività e come impegno strategico rispetto alle finalità più generali dell’Azienda.
Lottomatica rende nota la presente politica, la diffonde a tutti i dipendenti e si impegna affinché:
• gli aspetti ambientali siano considerati essenziali nell’adozione di nuove tecnologie, nella definizione di nuove attività o nella 
revisione di quelle esistenti;
• il personale sia informato e sensibilizzato affinché partecipi attivamente al miglioramento delle prestazioni ambientali e 
consideri la riduzione dell’impatto ambientale tra le proprie responsabilità;
• l’Organizzazione partecipi al raggiungimento degli obiettivi ambientali definiti, secondo le proprie attribuzioni e competenze;
• la formazione degli attori maggiormente impattati dal SGA sia effettuata e aggiornata, in funzione della mansione svolta;
• siano favoriti, ove possibile e opportuno, l’acquisto e l’utilizzo di prodotti e servizi caratterizzati da un minore impatto 
ambientale;
• siano rispettate tutte le leggi e regolamenti vigenti e formulate procedure atte a definire gli standard aziendali ai quali 
attenersi.
PIANO ENERGETICO AMBIENTALE 2018-2020 
Nell’ambito del Piano Energetico Ambientale 2018-2020 per le sedi di Roma in Viale del Campo Boario 19 e 56, sono state 
avviate alcune attività inerenti ai seguenti ambiti:
• Mobilità sostenibile;
• Consumo di energia elettrica;
• Sostenibilità ambientale e sostegno alla comunità.
MOBILITÀ SOSTENIBILE
Al fine di ridurre le emissioni di CO2 relative agli spostamenti del personale per attività esterne e tra le sedi aziendali, è stata 
inserita una macchina elettrica nel parco auto in condivisione a disposizione dei Facility Services.
CONSUMO DI ENERGIA ELETTRICA
Nel corso del 2018 è terminato il progetto di sostituzione del quadro elettrico del Data Center di Roma e degli UPS 
(Uninterruptible Power Supply) asserviti al Data Center. Il progetto include l’adeguamento tecnologico di tali impianti e delle 
relative infrastrutture di distribuzione elettrica, al fine di sanarne l’obsolescenza e le criticità progettuali. In particolare, sono state 
installate nuove e più efficienti componenti ed è stata riprogettata l’infrastruttura tecnologica in modo da garantire una maggiore 
affidabilità dei sistemi ospitati dai data center e la continuità dei servizi offerti.
SOSTENIBILITÀ AMBIENTALE E SOSTEGNO ALLA COMUNITÀ
Per contribuire al decoro urbano e alla cura delle aree verdi cittadine, Lottomatica ha ottenuto l’affidamento di una parte dell’area 
verde di proprietà comunale sita in Viale del Campo Boario per il servizio di manutenzione ordinaria.
90