LOTTOMATICA PER LA COMUNITÀ 2018
L’ ILLUMINAZIONE DELLA SAGRESTIA NUOVA ALLE CAPPELLE MEDICEE
La Sagrestia Nuova di San Lorenzo a Firenze è uno dei monumenti più importanti del Rinascimento italiano. Progettata 
e quasi interamente realizzata da Michelangelo Buonarroti, la Sagrestia è tornata a risplendere grazie al progetto di 
illuminazione, manutenzione e restauro promosso dai Musei del Bargello in partnership con Lottomatica.
L’illuminazione progettata da Michelangelo era funzionale alla comprensione del percorso simbolico e narrativo ideato 
dallo stesso artista, in particolare per le sue splendide sculture, ma le condizioni di luce risultavano mutate. Grazie alle 
nuove tecnologie e a un sapiente uso della luce, è stata realizzata una nuova illuminazione che evoca, dopo più di tre 
secoli, condizioni luminose vicine a quelle create da Michelangelo.
Il restauro, realizzato dall’architetto e restauratore Antonio Forcellino, è stato propedeutico al progetto di illuminazione, 
poi realizzato dal Maestro delle luci Mario Nanni. “Il 21 giugno 2018”, ci racconta, “siamo rimasti per un giorno intero tra 
le mura della Sagrestia a riprendere e filmare esattamente come la luce del sole andasse a colpire le varie parti scolpite 
da Michelangelo. Dopo questo attento studio abbiamo capito che dovevamo posizionarci a un livello superiore rispetto 
alle precedenti fonti luminose”.
79