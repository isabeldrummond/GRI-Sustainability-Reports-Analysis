A tal proposito, nel corso del 2017 i sistemi di gestione sono stati interessati dalle seguenti attività:
• tutti gli adempimenti previsti dalle norme applicabili sono stati assolti e verificati tramite audit specifici di 
conformità legislativa;
• è stato effettuato un riesame complessivo di tutti i sistemi di gestione, in coerenza anche con il modello 
organizzativo e i protocolli specifici 231; 
• sono state portate a termine le visite di sorveglianza e per il rinnovo delle certificazioni;
• sono proseguite le attività per l’adeguamento del Sistema di gestione integrato ambientale alla nuova edizione 
della norma ISO 14001:2015.
È stata, inoltre, erogata l’attività di formazione interna su temi di ambiente, salute e sicurezza agli specialisti 
appartenenti alla famiglia professionale PASQ (Protezione Ambiente Sicurezza e Qualità) sui seguenti aspetti: gas 
fluorurati, rifiuti, terre e rocce da scavo, gestione imprese terze, costi della sicurezza, formazione dei formatori. 
Per quanto riguarda in particolare il mantenimento dell’integrità degli impianti, Edison:
• opera per individuare, analizzare e condividere eventi ad alto potenziale (HPE) e partendo dall’analisi di queste 
situazioni, individua le possibili soluzioni di situazioni o eventi pericolosi riscontrati nelle diverse unità produttive, 
al fine di prevenire eventuali incidenti e infortuni;
• effettua ciclicamente simulazioni di emergenza per testare la tempestività di intervento e la conoscenza delle 
procedure di prevenzione degli incidenti.
I sistemi di gestione vengono periodicamente sottoposti a audit, interni ed esterni, articolati su tre livelli, anche in 
ambito minerario e marittimo, finalizzati a verificare periodicamente lo stato di applicazione del sistema nonché 
monitorare l’evoluzione del rischio
I principali indicatori ambientali e di sicurezza sono monitorati e rendicontati periodicamente per la valutazione 
delle prestazioni dei sistemi di gestione applicati, anche in occasione del riesame periodico previsto ai sensi degli 
standard internazionali di riferimento. Sono inoltre condivisi con il personale Edison e con gli altri stakeholder 
attraverso forme di comunicazione individuate internamente ed esternamente.
Unità di misura 2015 2016 2017
Sistemi di gestione HSE*
Siti coperti da sistemi di gestione ISO 14001
ettore elettrico %  100     90     97 
Settore idrocarburi %  100     100     100 
Siti coperti da sistemi di gestione EMAS    
Settore elettrico %  100     67    65   
Settore idrocarburi %  13     13     13   
Siti coperti da sistemi di gestione OHSAS 18001
Settore elettrico %  100     92     95   
Settore idrocarburi %  100     100     100   
Attività di audit*        
Audit interni n. 81 101 150
Audit esterni (di III parte) n. 14 31 58
Audit totali n. 95 132 208
Visite ispettive - Italia*        
Effettuate da ASL, ARPA, Comune, Provincia, Regione n. 6 2 286
Altre n. 2 2 81
Totale visite ispettive n. 8 4 367
* Il perimetro dei dati è riferito ad Edison SpA per il 2015 e il 2016 e, all’intero Gruppo Edison (compresa Fenice SpA e Sersys Ambiente) per il 2017.
   Rispetto ai Sistemi di Gestione HSE si noti che, a causa di impianti appena acquisiti o costruiti e per i quali i sistemi sono in fase di implementazione/finalizzazione,
   la percentuale di copertura non raggiunge il 100%.
DICHIARAZIONE CONSOLIDATA DI CARATTERE NON FINANZIARIO 2017 I 17