RISPETTO DEI DIRITTI UMANI
RILEVANZA PER LE ATTIVITÀ DI EDISON 
La tutela dei diritti umani è per Edison un tema importante, come emerso in particolare nel corso dell’ultima 
analisi di materialità. È una questione in parte connessa ad altri aspetti materiali trattati nella presente 
Dichiarazione, tra cui i temi legati alla salute e sicurezza dei propri dipendenti e dei fornitori e alla lotta alla 
corruzione, a cui si rimanda per la valutazione delle politiche applicate e dei risultati ottenuti; in parte ha una 
propria declinazione specifica, legata in particolare alle attività e interessi di Edison in contesti esterni al 
perimetro nazionale, e specialmente in Egitto. 
Edison, pertanto, all’interno del proprio Codice Etico, si impegna affinché, nell’ambito delle proprie attività, i 
diritti previsti dalla “Dichiarazione universale dei diritti dell’uomo” siano garantiti nei diversi Paesi in 
cui opera.
Edison riconosce come legati alle proprie attività, i diritti umani connessi alla sfera personale, i diritti del lavoro e il 
diritto a vivere in un ambiente salubre, e intende tutelarli in tutti i Paesi e contesti in cui è presente.
POLITICHE, ATTIVITÀ E RISULTATI DELLA GESTIONE
Edison ha esplicitato il proprio impegno per la tutela dei diritti umani in diversi documenti:
• trattandolo all’interno del Codice Etico;
• attraverso la sottoscrizione dei 10 principi dell’UN Global Compact;
• richiamandolo in modo specifico anche nei principi della Politica di Sostenibilità in fase di pubblicazione;
• attraverso la Policy Whistleblowing l’azienda mette a disposizione una piattaforma on line per le segnalazioni 
di violazioni al codice etico: negli ultimi tre anni non vi sono state segnalazioni.
Inoltre, Edison ha in corso una negoziazione per addivenire ad un accordo con le organizzazioni sindacali 
a livello globale sulla CSR che rinforzerà il tema dei diritti umani.  In funzione di questo accordo verranno poi 
sviluppati passi successivi di implementazione operativa con un sistema di monitoraggio ispirato al framework UN 
Guiding Principles on Business & Human Rights dell’Onu.
Edison si impegna a riportare l’avanzamento di tali attività nelle successive Dichiarazioni.  
34 I DICHIARAZIONE CONSOLIDATA DI CARATTERE NON FINANZIARIO 2017