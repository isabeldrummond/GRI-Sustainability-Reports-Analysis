Le attività sono svolte in partnership con i clienti, attraverso modelli di business basati sulla condivisione dei risultati 
ottenuti, adattati in funzione delle esigenze specifiche.  
Sul mercato residenziale l’offerta di servizi è volta a coprire tutte le esigenze della casa, dall’assistenza, all’efficienza, 
attraverso il fotovoltaico e alla smart home.
Con il lancio della Piattaforma Edison World, Edison ha proposto un servizio di assistenza illimitata contro gli imprevisti 
(Edison Casa Relax) e una soluzione di Smart Home flessibile e personalizzabile (Edison Smart Living) allo scopo di 
promuovere il risparmio energetico, tema che ha anche guidato il lancio di Caldaie (MyComfort) e Fotovoltaico (MySun). 
Infine, l’acquisizione di Assistenza Casa ha abilitato Edison alla vendita di nuovi servizi permettendole di arricchire 
la sua Value Proposition commerciale.
La catena di fornitura di Edison
Edison ha attivato una rete di fornitori vasta e articolata con la quale, nel tempo, ha costruito relazioni chiare, 
in grado di creare valore nel lungo termine.
Edison opera con fornitori che garantiscono l’applicazione dei più alti standard di salute e sicurezza, rispetto dei 
diritti umani, lotta alla corruzione e rispetto dell’ambiente. A loro è assicurata una remunerazione equa delle 
attività e il rispetto dei tempi di pagamento, in cambio di un impegno per qualità ed efficienza sempre crescenti. 
Tutti i fornitori sono sottoposti ad un processo di qualifica: fornitori e subappaltatori, al momento della candidatura, 
si impegnano al rispetto di principi e valori irrinunciabili per Edison, prendendo visione e accettando il Modello 231 
e il Codice Etico.
In aggiunta alla Sustainable Supply Chain Self-Assessment Platform lanciata nel 2014 nell’ambito del progetto 
“TenP” (Ten Principles) promosso dalla Fondazione Global Compact Italia, nel 2017 è aumentato il numero di 
informazioni raccolte durante il processo di qualifica dei fornitori, in particolare relativamente alla valutazione 
delle politiche di sostenibilità.
Nel 2017 sono stati introdotti ulteriori controlli di integrità nei confronti dei fornitori, al fine di assicurare che nelle 
nostre controparti vi sia il pieno rispetto dei principi di integrità ed affidabilità reputazionale, legalità, eticità.
POLITICA DI SOSTENIBILITÀ E BUSINESS 
Edison pone l’impegno per la sostenibilità alla base del proprio modo di condurre le attività e di sviluppare il 
business nel lungo periodo. 
Questo impegno è rappresentato nella Politica di Sostenibilità, che nel corso del 2017 è stata aggiornata nei 
suoi principi di base con il coinvolgimento di tutta l’azienda, grazie al Network della Sostenibilità composto dai 
referenti delle diverse aree operative e di staff, e con l’endorsement del Comitato Esecutivo (Comex) guidato 
dall’Amministratore delegato e composto dai Direttori delle Divisioni rappresentative delle principali aree aziendali.
I principi alla base della politica declinano una serie di impegni ai quali sono collegati obiettivi specifici, a loro 
volta associati a indicatori di misurazione (KPI). Attraverso tali impegni viene esplicitato il contributo di Edison agli 
Obiettivi di Sviluppo Sostenibile (Sustainable Development Goals – SDGs) promossi dalle Nazioni Unite. 
I principi così definiti sono costituiti da un prerequisito (la sostenibilità dei processi aziendali), quattro pilastri 
chiave (il contrasto al cambiamento climatico, le persone e le competenze come piattaforma di crescita, la vicinanza 
ai clienti e al mercato, la produzione sostenibile e la tutela della biodiversità) e un fattore abilitante (il confronto 
con gli stakeholder e la progettazione condivisa). 
Più nel dettaglio:
• Sostenibilità dei processi aziendali: creazione di valore nel medio-lungo termine per gli azionisti e per tutte 
le categorie di stakeholder attraverso l’efficienza operativa e finanziaria e il perseguimento dei suoi obiettivi di 
sviluppo del business.
• Contrasto al cambiamento climatico: consolidando un percorso con basse emissioni, rafforzando il proprio 
posizionamento in tema di fonti rinnovabili e di efficienza energetica e sviluppando una nuova proposta di valore 
in tema di uso del gas naturale liquefatto (GNL).
DICHIARAZIONE CONSOLIDATA DI CARATTERE NON FINANZIARIO 2017 I 9