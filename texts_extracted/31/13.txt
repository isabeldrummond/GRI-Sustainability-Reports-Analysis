MODELLO AZIENDALE DI GESTIONE E ORGANIZZAZIONE DELLE 
ATTIVITÀ D’IMPRESA 
GOVERNANCE E STRUTTURA ORGANIZZATIVA
Il sistema di governo societario di Edison si fonda sul modello organizzativo “tradizionale” ed è sviluppato 
secondo le normative vigenti e applicabili al settore, e osservando il regime giuridico di un emittente quotato 
nonché le indicazioni del Codice di Autoregolamentazione promosso da Borsa Italiana al quale Edison aderisce 
volontariamente. Nella propria organizzazione Edison tiene altresì conto delle migliori pratiche ricavabili dal 
confronto a livello nazionale e internazionale.
Edison esercita attività di direzione e coordinamento nei confronti delle sue Controllate, che mantengono 
autonomia giuridica e applicano i principi di corretta gestione societaria e imprenditoriale. 
I principali organi di governance della società sono l’Assemblea degli azionisti, il Consiglio di Amministrazione, 
il Collegio Sindacale, la società di revisione e l’Organismo di vigilanza 231.
Il Consiglio di Amministrazione di Edison opera anche per il tramite dell’amministratore delegato e degli 
amministratori con rappresentanza ed è assistito da Comitati, costituiti nell’ambito dello stesso Consiglio, con 
funzioni propositive e consultive: Comitato Controllo e Rischi, Comitato per la Remunerazione e Comitato 
Indipendenti. La carica di Amministratore Delegato è ricoperta da Marc Benayoun.
La struttura di governance di Edison è supportata anche da un Comitato Esecutivo (Comex) guidato dall’AD e 
composto dai responsabili delle diverse Divisioni aziendali, dai Comitati manageriali a sostegno del vertice e dalla 
Direzione di Internal Audit, alle dirette dipendenze del Consiglio di Amministrazione.
La funzione Sostenibilità e CSR riferisce al Comex che esprime indicazioni, condividendo progettualità e 
monitorando i risultati conseguiti. 
Per meglio integrare la sostenibilità nel business, la funzione Sostenibilità e CSR collabora con le diverse 
Divisioni e Business Unit nella gestione dei processi tipici della funzione, anche grazie all’attivazione del Network 
per la Sostenibilità che, come anticipato, ha contribuito alla redazione della relativa politica.
Infine, nel 2017 Il “Transformation Team” di Edison ha affiancato il Comitato Esecutivo e lo ha supportato nel 
rinnovamento dell’organizzazione, con particolare riferimento ai temi della innovazione diffusa e orientata allo 
sviluppo di nuove soluzioni per i clienti e a ridurre il time to market nei processi interni, allo sviluppo della mobilità 
interna e alla valorizzazione della inclusività e diversità. Il team, composto da persone provenienti da differenti 
esperienze professionali e di diversa formazione, ha sviluppato progetti su 4 temi: inclusione e pluralità, mobilità 
interna, in time on target, imprenditorialità.
IL SISTEMA DI CONTROLLO INTERNO E DI GESTIONE DEI RISCHI
Il sistema di controllo interno e di gestione dei rischi di Edison è composto da strumenti, strutture organizzative, 
procedure e regole aziendali che consentono una gestione dell’azienda sana, corretta e coerente con gli obiettivi 
strategici e operativi. È conforme alle leggi e ai regolamenti applicabili (compliance) di corretta e trasparente informativa 
interna e verso il mercato (reporting), e consente di prevenire e limitare le conseguenze di risultati inattesi. Si basa, tra 
l’altro, sul Codice Etico e sul Modello organizzativo elaborato ai sensi del D. Lgs. 231/01 (Modello 231). 
Un sistema basato sul Codice Etico e sul Modello 231 
Il Codice Etico di Edison contiene i principi e i valori etici che ispirano sia la gestione responsabile delle attività 
aziendali, stabilendo regole di comportamento e norme di attuazione, sia lo sviluppo del business in ottica di 
sostenibilità. È stato condiviso e approvato anche dalle società controllate ed è vincolante per tutti coloro che 
agiscono in nome e per conto dell’azienda in virtù di specifici mandati o procure. Inoltre, è stato portato a 
conoscenza di tutti i dipendenti e collaboratori della Società e viene reso disponibile a ciascun nuovo assunto.  
Il Codice Etico, parte integrante e fondante del Modello 231, è stato oggetto di periodiche revisioni e aggiornamenti, 
anche al fine di rafforzare il principio della “tolleranza zero” verso frodi e corruzione, attraverso il richiamo 
esplicito ai dieci principi del Global Compact delle Nazioni Unite.
12 I DICHIARAZIONE CONSOLIDATA DI CARATTERE NON FINANZIARIO 2017