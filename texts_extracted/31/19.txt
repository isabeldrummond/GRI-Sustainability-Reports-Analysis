Impegno nelle fonti rinnovabili
L’impegno ad incrementare le fonti rinnovabili nel mix di produzione (target 40% al 2030) si declina con:
• sviluppo progetti eolici per diventare, tramite e2i, il primo operatore eolico in Italia,
• ampliamento settore idroelettrico tramite sviluppo organico (impianti green-field) e acquisizioni di impianti 
esistenti.
In particolare, nel settore eolico, l’orizzonte a medio termine è di più che duplicare l’attuale portfolio di 600 MW 
attraverso il veicolo di e2i. Alla fine del 2016 Edison ha vinto le gare per gli incentivi alla costruzione di 165 MW 
di nuovo eolico, in particolare:
• 5 nuovi impianti in Campania, Puglia, Sicilia e Basilicata;
• 3 integrali ricostruzioni di impianti in esercizio in Abruzzo e Basilicata.
Alla fine del 2017 tutti i cantieri sono stati aperti.
Nel settore idroelettrico il 2017 è stato caratterizzato da:
• acquisizioni nel settore idroelettrico (impianto Tavagnasco – 4,8 MW – da Idrora S.r.l., quindici impianti - 
complessivi 3 MW - da Frendy S.p.A., tre impianti - complessivi 2 MW - da BBE S.r.l.);
• nuovi impianti mini-idro green-field (sono stati messi in marcia l’impianto di Pizzighettone da 4,2 MW e 
Montebuono da 0,17 MW);
• rewamping di impianti esistenti (Campolessi – 0,9 MW – e Campagnola – 1,4 MW).
Efficienza energetica e emissioni inquinanti  
Nel settore della produzione di energia elettrica Edison dispone di un parco composto da centrali termoelettriche 
a ciclo combinato, tecnologia che utilizza il gas naturale come combustibile principale, garantendo efficienza e 
contenimento delle emissioni in atmosfera. 
Periodicamente vengono effettuati interventi per migliorare ulteriormente le prestazioni di efficienza 
energetica e ambientali. Nel corso del 2017 si segnalano le seguenti attività: 
• interventi specifici di manutenzione generale per le centrali termoelettriche di Candela, Marghera Levante e 
Simeri Crichi;
• sostituzione di alcuni bruciatori (ultra low NOx) presso le centrali di cogenerazione dei siti di Stura, Brescia, 
Cassino, Atessa della Divisione EMS per ridurre le emissioni di NOx del 20-25%;
• attività di verifica sulle emissioni fuggitive di metano da flange, i cui risultati sono stati inseriti nelle specifiche 
Autorizzazioni Integrate Ambientali (AIA) di alcune centrali termoelettriche.
Si segnala inoltre l’avanzamento di due iter autorizzativi per due centrali termoelettriche a ciclo combinato di ultima 
generazione della potenza di circa 790 MW ciascuno ed efficienza di oltre il 60% a Marghera Levante (brown 
field – nord Italia) e Presenzano (green-field – centro Italia). Nell’ambito di tali procedimenti vengono effettuate le 
valutazioni necessarie per verificare, in via preventiva, gli effetti sull’ambiente dei nuovi insediamenti. 
Nel settore degli idrocarburi le attività di tipo ambientale hanno interessato prevalentemente il 
monitoraggio in ambiente marino. In particolare: 
• si è conclusa l’attività di monitoraggio ambientale del Campo “Rospo Mare”, in cui le analisi effettuate non hanno 
evidenziato risultati al di fuori della normalità per quanto riguarda le caratteristiche chimiche, eco-tossicologiche, 
l’accumulo e il possibile effetto di contaminanti ambientali, e lo stato di salute delle comunità bentoniche;
• nel simulatore navale presso l’ITIS di Fermo, sono stati aggiunti un modulo con la mappatura completa dell’area 
delle piattaforme Sarago Mare e un modulo sperimentale PISCES II (progetto pilota), ovvero un sistema di 
simulazione strategico per la risposta e gestione degli oil spills e delle relative emissioni in atmosfera.
Ambiente
18 I DICHIARAZIONE CONSOLIDATA DI CARATTERE NON FINANZIARIO 2017