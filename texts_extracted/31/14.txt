Anche il Modello 231, che Edison ha adottato già a partire dal 2004 e che tratta, per quanto di sua competenza, 
alcune tematiche del Decreto 254, dopo aver effettuato un’attenta analisi delle attività potenzialmente a rischio, 
è stato oggetto di aggiornamenti nel tempo per adeguarlo sia alle evoluzioni legislative, sia alle modifiche 
organizzative avvenute. Tale attività si è concretizzata nell’emanazione di una serie di Protocolli 231, finalizzati 
ad esplicitare le modalità attraverso le quali le scelte decisionali, in relazione agli ambiti di rischio evidenziati, 
sono determinate. In tal senso, i protocolli delineano l’insieme degli obiettivi, ruoli, responsabilità e meccanismi di 
controllo inerenti all’area di rischio identificata. 
Sull’aggiornamento e corretto funzionamento del Modello 231 vigila l’Organismo di Vigilanza (OdV), nominato 
dal CdA, che in merito riferisce semestralmente al Consiglio di Amministrazione. Inoltre, il Presidente del Collegio 
Sindacale è regolarmente invitato a prendere parte alle riunioni dell’OdV. Il rispetto del Codice Etico e del Modello 
231 sono monitorati attraverso una specifica procedura per la segnalazione di potenziali violazioni e da audit interni 
di compliance 231 rivolti a tutte le aree aziendali, anche su aspetti ambientali e di salute e sicurezza dei lavoratori.
L’approccio integrato alla gestione dei rischi
Edison ha inoltre sviluppato un modello aziendale integrato di gestione dei rischi che si ispira ai principi 
internazionali dell’Enterprise Risk Management (ERM), in particolare al Framework CoSO (Committee of 
Sponsoring Organizations of the Treadway Commission), il cui scopo principale è adottare un approccio sistematico 
all’individuazione dei rischi prioritari dell’azienda, che consenta di valutarne anticipatamente i potenziali effetti 
negativi e intraprendere le opportune azioni per mitigarli.
A tal fine, Edison ha emanato l’Enterprise Risk Management Policy e si è dotata di una metodologia di mappatura 
e valutazione del rischio che assegna un indice di rilevanza a ciascun rischio in funzione della valutazione di impatto 
globale, della probabilità di accadimento e del livello di controllo. La società dispone inoltre di un Modello di Rischio 
Aziendale, sviluppato sulla base delle migliori prassi di settore e internazionali, che ricomprende in un framework 
integrato le diverse tipologie di rischio che caratterizzano il business del Gruppo. 
Grazie al coordinamento della Direzione Risk Office, i responsabili delle diverse aree aziendali individuano i rischi di 
competenza attraverso un processo di Risk Self Assessment, fornendo indicazione anche delle azioni di mitigazione. 
I risultati di tale processo sono consolidati a livello centrale in una mappatura nella quale i rischi sono inseriti in una 
scala di priorità e aggregati per favorire il coordinamento dei piani di mitigazione in un’ottica di gestione integrata.
Annualmente viene svolto un processo di autovalutazione del sistema di controllo interno con riferimento, 
tra l’altro, ai principali ambiti di rischio legati ai temi di etica e compliance, quali: frodi, conflitti di interesse, abuso di 
mercato, antitrust e concorrenza, privacy, antiriciclaggio, regolamentazioni di settore, salute e sicurezza, ambiente, 
sanzioni internazionali. Il processo di autovalutazione ha come obiettivi quello di garantire il controllo dei rischi 
e delle attività di ciascuna area organizzativa e quello di avere gli elementi necessari per monitorarne gli effetti e 
renderne conto, definendo al contempo una priorità degli interventi opportuni.
Le attività di audit
Le attività di audit interno sono svolte a supporto del Consiglio di Amministrazione, del Comitato Controllo e 
Rischi, nonché del management, e sono rivolte a tutte le aree aziendali, anche su aspetti ambientali e di salute e 
sicurezza dei lavoratori. La attività di compliance audit 231 sono svolte a supporto dell’Organismo di Vigilanza. 
Costituiscono il principale strumento di monitoraggio e di controllo insieme al sistema di whistleblowing 
(dettagliato nel seguito). 
Unità di misura 2015 2016 2017
Attività di Internal Audit*        
Numero totale audit eseguiti per area gestionale  
- di cui area Corporate & IT n. 11 10 11
- di cui area Exploration & Production n. 5 2 1
- di cui area Gas Midstream, Energy Management & Optimization  n. 2 5 3
- di cui area Power Asset Management n. 2 1 2
- di cui area Marketing, Sales & Energy Services n. 4 7 11
* Il perimetro include Fenice SpA e Sersys Ambiente dal 2016, anno del loro ingresso nel gruppo.
DICHIARAZIONE CONSOLIDATA DI CARATTERE NON FINANZIARIO 2017 I 13