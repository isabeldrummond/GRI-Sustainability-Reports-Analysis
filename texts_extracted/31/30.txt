ASPETTI SOCIALI 
Rilevanza per le attività di Edison 
In base agli esiti dell’analisi di materialità, i principali aspetti sociali correlati alle attività di Edison riguardando due 
ambiti principali: le relazioni con i clienti e quelle con i territori prossimi agli impianti.
In particolare, questi ambiti vengono declinati nei seguenti temi:
• qualità del servizio;
• corrette prassi di comunicazione e marketing e risoluzione delle dispute;
• relazioni con i territori e valore condiviso con le comunità.
LA RELAZIONE CON I CLIENTI
Edison opera attualmente sia nel mercato libero, dove esiste un regime di forte concorrenza tra gli operatori, con 
obblighi di tutela del consumatore stabiliti dall’Autorità per l’Energia Elettrica il Gas e il Sistema Idrico (AEEGSI) sia 
nel servizio di maggior tutela, dove l’Autorità definisce anche il prezzo dell’energia. A giugno 2019 il servizio di 
maggior tutela cesserà di esistere e tutti i clienti dei servizi elettrici e del gas dovranno passare al mercato libero.
Per cogliere le opportunità che si creeranno con la prossima totale apertura del mercato Edison sta puntando sulla 
digitalizzazione dei propri processi, dove App e Portali Web diventeranno i principali strumenti di contatto con 
il cliente. Tale strategia ha portato nel corso del 2017 all’avvio di un Progetto di Digital Transformation di ampia 
portata, che interessa non solo le attività commerciali ma anche lo sviluppo di strumenti chiave a supporto del 
servizio post-vendita e per il customer care.
Principali rischi connessi 
In questo contesto, e in relazione ai temi materiali che lo caratterizzano, i principali rischi connessi alle attività 
commerciali e di relazione con i clienti riguardano:
• il rischio regolatorio che si concretizza con effetti dell’evoluzione dello scenario normativo sulla liberalizzazione 
del mercato; con obbligazioni derivanti da delibere con effetto retroattivo o sui contratti in essere con impatto 
diretto su economics e prezzi e con obbligazioni derivanti da delibere con effetti su costi gestionali;
• i rischi di violazione dei regolamenti che disciplinano l’attività di vendita e di contenzioso con i clienti 
connesso alla gestione dei contratti; 
• il rischio di morosità connesso alle difficoltà che, malgrado i segnali di ripresa economica, riguardano una parte 
crescente della popolazione. 
Politiche a presidio del tema
Edison presidia la definizione delle norme che possono interessare la propria attività commerciale attraverso 
la risposta ai documenti di consultazione del Regolatore, il monitoraggio dell’attività regolatoria 
dell’Autorità e la definizione di azioni atte a garantire il minore impatto possibile sulle attività ordinarie. 
L’impegno rispetto al tema della correttezza delle prassi di comunicazione e marketing e risoluzione delle dispute si 
concretizza nell’ambito del confronto continuo e strutturato con le 20 Associazioni dei Consumatori riconosciute 
dal Ministero dello Sviluppo Economico e iscritte al Consiglio Nazionale Consumatori e Utenti (CNCU). 
In questo ambito sono maturate diverse iniziative a carattere strutturale. La principale iniziativa è legata alla 
sottoscrizione del “Protocollo di autoregolamentazione volontaria per contrastare il fenomeno delle 
attivazioni e dei contratti non richiesti di forniture di energia elettrica e di gas naturale” con tutte le 
associazioni dei consumatori. Il protocollo prevede l’istituzione dell’Osservatorio congiunto tra le imprese e le 
associazioni dei consumatori del CNCU, che vigila sul rispetto delle disposizioni previste e valuta i risultati del 
monitoraggio delle segnalazioni, la partecipazione al processo di verifica del riconoscimento delle misure previste 
in caso di inadempienze, e cura altresì l’aggiornamento del Protocollo. 
DICHIARAZIONE CONSOLIDATA DI CARATTERE NON FINANZIARIO 2017 I 29