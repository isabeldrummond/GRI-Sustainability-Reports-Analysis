LE RELAZIONI CON LA COMUNITÀ
Edison è consapevole del proprio ruolo di attore responsabile e attento ai bisogni della collettività e sviluppa 
progetti che promuovono l’adozione di stili di vita e soluzioni sostenibili.
In quest’ottica, gli ambiti principali in cui Edison interviene sono quelli dell’imprenditorialità e dell’innovazione 
sociale, dell’inclusione e dell’educazione allo sviluppo sostenibile.
L’approccio dell’azienda si concentra sulla creazione di valore condiviso sul territorio, in cui gli asset materiali e 
immateriali dell’azienda siano messi a disposizione della comunità per rispondere alle istanze collettive.
Principali rischi connessi 
Per Edison, il principale rischio legato alle relazioni con le comunità e i territori, letti alla luce dei temi materiali, 
è quello reputazionale, che deriva dalla reputazione negativa verso terzi (clienti, business partner, controparti, 
azionisti, investitori, autorità) e che può influenzare negativamente la capacità dell’azienda di mantenere e/o 
accrescere la base dei clienti oltre che mantenere le fonti di approvvigionamento. Di contro, Edison valuta 
positivamente le opportunità legate alla sua cittadinanza d’impresa e favorisce relazioni di lungo periodo mediante 
progettualità a favore degli stakeholder di natura territoriale.
Politiche a presidio del tema
Edison si è dotata di una policy e di un processo interno per la pianificazione, autorizzazione e gestione delle 
sponsorizzazioni, contributi associativi ed elargizioni liberali finalizzato a definire il processo decisionale per 
l’assegnazione delle sponsorizzazioni, dei contributi e delle liberalità a favore di terzi. In particolare, si propone 
di definire le fasi di pianificazione, approvazione e autorizzazione alla spesa e il relativo monitoraggio di questa 
tipologia di impegni, con l’obiettivo di focalizzare l’utilizzo delle risorse economiche impiegate rispetto alle priorità 
strategiche dell’azienda e di contribuire ad un efficace controllo di questa tipologia di investimenti.
Il ricorso alle diverse forme di sostegno a favore di specifiche iniziative e/o organizzazioni deve essere caratterizzato 
da una puntuale ricerca di coerenza tra gli indirizzi strategici definiti per le varie tipologie di business 
aziendali e con le esigenze di supporto territoriale, nazionale o internazionale, dove Edison opera. 
L’approccio prevede quindi un processo che parte dalla condivisione tra il Comex e i process owner (Direzione 
External Relations & Communication e Direzione Institutional Affairs) delle priorità strategiche d’intervento, 
per arrivare a definire, quantificare e raccogliere le diverse iniziative tra le varie Divisioni, Business Unit e Direzioni 
aziendali.
Le proposte vengono poi valutate dal Comitato Guida Sponsorizzazioni – Contributi - Elargizioni liberali, 
organismo individuato per supportare l’azione decisionale esercitata dal Comex, finalizzata ad indirizzare 
l’approvazione del Masterplan aziendale dedicato alle Sponsorizzazioni, ai Contributi Associativi ed alle Elargizioni 
liberali, e coerentemente a monitorarne la relativa spesa ed efficacia complessiva.
Spetta al Comex la validazione del Masterplan delle proposte di sponsorizzazione e contribuzione e la sua 
approvazione.
Al Comitato Guida è affidata anche la responsabilità delle attività di monitoraggio dell’efficacia delle iniziative 
complessivamente attivate, assicurando i necessari flussi informativi nei confronti del Comex.
Attività e risultati della gestione 
L’attenzione alle comunità si manifesta con attività di dialogo e partnership con tutti gli stakeholder e con le 
organizzazioni nazionali attive nei territori di riferimento per lo sviluppo di progetti condivisi.
Nel corso del 2017, Edison ha avviato numerosi progetti legati all’imprenditorialità e all’innovazione sociale, 
all’inclusione sociale e all’educazione allo sviluppo e alla cultura di sostenibilità. Il contributo complessivo 
di Edison sotto forma di investimenti economici e sponsorizzazioni per le comunità è pari a 3,5 milioni di euro2.
2. Valori aggiornati al 30 giugno 2017.
DICHIARAZIONE CONSOLIDATA DI CARATTERE NON FINANZIARIO 2017 I 31