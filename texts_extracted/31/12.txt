I TEMI MATERIALI CONNESSI ALLE ATTIVITÀ DI BUSINESS
IL PROCESSO DI ANALISI DELLA MATERIALITÀ 
Nel corso del 2017, Edison ha avviato l’attività di costituzione ai fini del Decreto della propria analisi di Materialità 
per meglio focalizzare il resoconto delle proprie attività sui temi che sono, al contempo, significativi per i 
propri stakeholder e importanti per l’azienda. L’analisi ha anche permesso di interpretare, in coerenza con 
gli ambiti di applicazione del Decreto, la rendicontazione secondo i temi “[…rilevanti tenuto conto delle attività e 
delle caratteristiche dell’impresa]”.
In particolare, l’analisi 2017 tiene conto dei rischi e delle opportunità connessi al business, aspetto che è stato 
maggiormente integrato nella metodologia sintetizzata di seguito. 
L’analisi della Materialità ha seguito un processo strutturato, mutuato dagli esiti dell’analogo processo condotto 
nel 2016: 
• analisi delle principali tendenze del settore, supportata da un’attività di benchmark;
• analisi per identificare le principali tematiche segnalate dai Sustainable Development Goals (SDGs) e dalle 
Misure del Benessere Equo e Sostenibile (BES), contestualizzate rispetto al settore di riferimento;
• verifica sui principali temi rispetto ai quali si riscontano “pressioni” da parte dell’opinione pubblica su Edison 
grazie all’analisi della rassegna stampa web;
• individuazione dei temi rilevanti inclusi negli obiettivi individuati dal Piano di Sostenibilità 2017 di Edison;
• analisi della percezione delle tematiche dal punto di vista interno ad Edison che è stata effettuata attraverso 
interviste realizzate al top management; 
• attività qualitativa mirata a valutare la percezione da parte degli stakeholder esterni dei temi rilevanti per il 
Gruppo attraverso questionari mirati.
I temi materiali 
I temi materiali emersi dall’analisi, sono stati riorganizzati e accorpati al fine di ottenere una rappresentazione 
più efficace e sono riportati di seguito. Nei capitoli successivi tali temi sono poi collegati a ciascun ambito di 
applicazione del Decreto. 
• Gestione responsabile, trasparente e integra del business; 
• sicurezza e affidabilità delle operazioni, continuità del business e gestione del rischio; 
• qualità del servizio;
• corrette prassi di comunicazione e marketing e risoluzione delle dispute;
• fonti rinnovabili ed efficienza energetica nella catena del valore; 
• mitigazione del cambiamento climatico e riduzione delle emissioni; 
• uso responsabile delle risorse idriche e tutela della biodiversità;
• salute e sicurezza sul lavoro; 
• occupazione di qualità ed engagement interno; 
• diversità, inclusione e valorizzazione del capitale umano; 
• relazione con i territori e valore condiviso con le comunità;
• rispetto dei diritti umani.
DICHIARAZIONE CONSOLIDATA DI CARATTERE NON FINANZIARIO 2017 I 11