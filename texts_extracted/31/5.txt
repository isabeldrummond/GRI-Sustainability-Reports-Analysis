NOTA METODOLOGICA E GUIDA ALLA LETTURA
Edison, in qualità di ente di interesse pubblico (ai sensi dell’articolo 16, comma 1, del decreto legislativo 27 
gennaio 2010, n. 39) avente limiti dimensionali di dipendenti, stato patrimoniale e ricavi netti superiori alle soglie 
previste dall’art. 2 comma 1, è soggetto all’applicazione del Decreto Legislativo 30 dicembre 2016, n. 254 (da 
qui in poi Decreto 254) “Attuazione della direttiva 2014/95/UE del Parlamento europeo e del Consiglio del 22 
ottobre 2014, recante modifica alla direttiva 2013/34/UE per quanto riguarda la comunicazione di informazioni 
di carattere non finanziario e di informazioni sulla diversità da parte di talune imprese e di taluni gruppi di grandi 
dimensioni”.
La presente Dichiarazione Non Finanziaria (DNF) consolidata di Edison al 31 dicembre 2017 è pertanto predisposta 
in conformità alle disposizioni del Decreto 254 e costituisce un documento distinto dalla Relazione sulla Gestione, 
ma parte integrante della documentazione relativa al Bilancio 2017. 
La Dichiarazione Non Finanziaria è da considerarsi ad integrazione e completamento della Relazione sulla Gestione 
e della ulteriore documentazione afferente al Bilancio.
Le informazioni contenute nella DNF fanno riferimento alle società incluse nell’area di consolidamento 
utilizzata per il bilancio consolidato, fatta eccezione per le società acquisite nel corso del 20171, per le quali, 
avuto riguardo all’orientamento prevalente, quale anche rappresentato nella Circolare Assonime n. 13 del 12 
Giugno 2017, si è ritenuto, alla luce del ridotto arco temporale dall’acquisizione, di avviare il consolidamento delle 
informazioni di carattere non finanziario a partire dal 1 gennaio 2018. 
Da rilevare che, nel corso del 2016, Edison ha acquisito la società Fenice S.p.A. che, nel corso del 2017, ha 
trasferito mediante conferimento in natura, a una società interamente controllata di nuova costituzione, Sersys 
Ambiente Srl, il proprio ramo di azienda relativo alle attività di erogazione di servizi ambientali, che ora fanno capo 
alla nuova società specializzata nel settore. Per queste due realtà, ricomprese nel perimetro di consolidamento del 
2017, il raffronto delle informazioni quantitative, per alcuni indicatori opportunamente segnalati, è rappresentato 
o esclusivamente riferito al 2017 o sulla base di un trend biennale (e non triennale, diversamente dall’approccio 
generale adottato nel documento).
La DNF rendiconta sui temi relativi alla lotta contro la corruzione attiva e passiva, all’ambiente, alla gestione 
del personale, agli aspetti sociali e al rispetto dei diritti umani valutati come significativi e materiali secondo 
un processo specifico e consolidato, che tiene conto delle attività specifiche di Edison, illustrata di seguito nel 
documento (Cfr. paragrafo “I temi materiali connessi alle attività di business”).
Relativamente al tema dei diritti umani, Edison ha esplicitato il proprio impegno per la tutela dei diritti umani in 
diversi documenti, il Codice Etico, la Policy Whistleblowing e la sottoscrizione dei 10 principi del Global Compact. 
Nel 2017 Edison si è impegnata a firmare un accordo con le organizzazioni sindacali a livello globale sulla 
CSR che rinforzerà il tema dei diritti umani. In funzione di questo accordo verranno poi sviluppati passi successivi 
di implementazione operativa.
Al fine di uniformare la rendicontazione delle informazioni e facilitarne il collegamento con i contenuti indicati dalla 
richiamata normativa, per ciascun ambito tematico viene data evidenza della materialità del tema rispetto alle 
attività di Edison, dei rischi ad esso collegati, delle politiche e degli impegni della Società e dei risultati ottenuti 
e monitorati attraverso indicatori ad hoc in grado di rappresentare i risultati di gestione.
I dati e le informazioni della presente Dichiarazione sono riferibili a eventi accaduti nel corso dell’esercizio di 
riferimento, derivanti dall’attività di impresa della società, rilevanti in base all’analisi di materialità effettuata in 
conformità al Decreto. Essi sono stati raccolti e consolidati dalle varie funzioni responsabili di Edison, utilizzando 
estrazioni dai sistemi informativi aziendali, dalla fatturazione e dalla reportistica interna ed esterna, sotto la 
coordinazione della funzione Sostenibilità e CSR (Corporate Social Responsibility). 
I dati vengono rappresentati a consuntivo, salvo dove esplicitato in tabella.
1. Alfa Idro SRL, Assistenza Casa SpA, C.c.s Blu SRL, Comat Energia SRL, Consorzio SST SCARL, Energon Facility Solutions SpA, Frendy Energy SpA, Idroblu SRL, 
Idrocarrù SRL, PVB Suisse SA, West Tide SRL.
4 I DICHIARAZIONE CONSOLIDATA DI CARATTERE NON FINANZIARIO 2017