GESTIONE DEL PERSONALE 
RILEVANZA PER LE ATTIVITÀ DI EDISON 
I principali temi materiali per Edison legati alla gestione del personale sono riconducibili a:
• diversità, inclusione e valorizzazione del capitale umano,
• occupazione di qualità ed engagement interno.
Edison crede che la crescita delle proprie persone e lo sviluppo delle loro competenze sia una piattaforma di valore 
per l’azienda e per questo si impegna ad ascoltare le esigenze e le aspettative del singolo per favorirne la 
massima espressione professionale. 
PRINCIPALI RISCHI CONNESSI 
Uno dei principali rischi connessi alla gestione del personale, oltre ai rischi legati alla salute e sicurezza trattati 
in precedenza, riguardano la gestione delle competenze e il processo di rinnovamento delle capacità 
individuali: la capacità dell’azienda di adattarsi ed essere proattiva in un contesto in continuo mutamento è 
infatti strettamente legata alla valorizzazione e alla crescita del suo capitale sociale.
L’altro tema rilevante di interesse per Edison è l’engagement interno e, dunque, la gestione del rischio di perdita 
di motivazione.
POLITICHE A PRESIDIO DEL TEMA
Edison rivolge significati investimenti nella formazione delle proprie risorse ritenendo focale mantenere competitivi 
professionalmente i propri dipendenti anche alla luce dell’elevato tasso di obsolescenza delle competenze richieste 
dal business e dal mercato.
Edison adotta una specifica policy, caratterizzata dai seguenti principi chiave:
• anticipare e supportare il cambiamento nelle professioni e adattare le skills necessarie per prepararsi al 
futuro;
• gestire e ottimizzare l’investimento nella formazione, misurare, controllare i costi;
• preparare e supportare lo sviluppo delle carriere, rafforzando la mobilità e l’employability.
ATTIVITÀ E RISULTATI DELLA GESTIONE
Formazione e sviluppo delle competenze
Lo sforzo dell’azienda si dirige verso lo sviluppo delle competenze professionali, attraverso un processo di formazione 
continua, attraverso specifiche politiche e strumenti dedicati. Attraverso la formazione tecnico-professionale, 
manageriale o trasversale Edison accresce e mantiene competitive le competenze delle proprie risorse. 
Le attività di sviluppo e formazione del 2017 sono state molteplici e includono il percorso formativo dedicato ai 
neoassunti e ai giovani della Young Community ed il processo di Talent Management.  
Sono entrati stabilmente nell’offerta formativa alcuni programmi per professional e, in particolare, il Corso di 
Perfezionamento in Energy Business and Utilities, in collaborazione con la Business School del Politecnico di Milano 
(MIP), e il programma “Nautilus” sulle geo-scienze e sul sottosuolo. 
Nel 2017 è proseguita intensamente l’attività della Edison Market Academy (EMA), l’accademia di mestiere dei 
dipendenti che operano nel mondo Commerciale.
Sul piano della formazione manageriale sono state realizzate alcune iniziative volte allo sviluppo delle capacità 
manageriali: la riprogettazione e l’erogazione del percorso per Responsabili di Risorse, il corso sulla leadership al 
femminile, il corso sulla delega per un gruppo di Responsabili operativi di Edison DG, le iniziative di formazione 
manageriale ad hoc per i Responsabili della Divisione Finance e i percorsi di coaching mirati.
24 I DICHIARAZIONE CONSOLIDATA DI CARATTERE NON FINANZIARIO 2017