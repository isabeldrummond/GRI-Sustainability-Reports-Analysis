PREVENZIONE DELLA CORRUZIONE ATTIVA E PASSIVA 
RILEVANZA PER LE ATTIVITÀ DI EDISON 
La corruzione rappresenta una grave minaccia per le attività di Edison: è stato quindi identificato come tema 
materiale di grande importanza. Edison ne promuove il contrasto facendo proprio un impegno alla “tolleranza 
zero” nei confronti della corruzione sotto qualsiasi forma, ribadito sia nel Codice Etico che nelle Linee Guida 
Anti-Corruzione adottate.
Tale impegno si applica tanto verso i dipendenti quanto verso i soggetti terzi, attraverso un opportuno Sistema 
Disciplinare e con la previsione di specifiche clausole contrattuali di tipo “etico”. 
PRINCIPALI RISCHI CONNESSI 
Edison valuta e gestisce il rischio corruzione: la mappatura dei rischi ai fini del Modello 231 costituisce per Edison 
un elemento fondamentale in tema di prevenzione del rischio di corruzione, e più in generale di etica e compliance. 
Coerentemente, nell’ambito del Modello 231, sono stati elaborati una serie di protocolli relativi alla gestione 
delle attività a rischio diretto nei confronti della Pubblica Amministrazione e di soggetti privati e una serie di 
protocolli relativi alla gestione di attività trasversali strumentali. 
POLITICHE A PRESIDIO DEL TEMA
Edison si è dotata di un articolato programma di compliance costituito da strumenti e politiche finalizzate a 
contrastare e prevenire i fenomeni di corruzione attiva e passiva: 
• Le Linee Guida Anti-Corruzione: costituiscono una sintesi dei principi di controllo e delle disposizioni previste 
nel Codice Etico e nel Modello 231 con riferimento alle principali aree a rischio corruzione attiva e passiva. Si 
applicano a Edison e alle società controllate, italiane ed estere. 
• Le Linee Guida Integrity Checks: costituiscono uno strumento operativo per la valutazione dell’affidabilità 
reputazionale dei soggetti terzi con i quali Edison intrattiene rapporti d’affari.
• Il Sistema di Whistleblowing e la relativa Policy: Edison mette a disposizione una piattaforma on-line per 
segnalazioni in grado di assicurare i massimi livelli di confidenzialità e riservatezza. L’utilizzo della piattaforma e 
le modalità di gestione delle segnalazioni sono illustrate nel documento di Policy Whistleblowing scaricabile 
dal sito web aziendale.
ATTIVITÀ E RISULTATI DELLA GESTIONE
Nel corso del 2017 l’azienda ha proceduto alla pubblicazione della Policy Whistleblowing, che disciplina nel 
dettaglio le modalità di funzionamento del sistema, il trattamento e la gestione delle segnalazioni, le garanzie di 
tutela del segnalante e del segnalato. Ha proposto inoltre una campagna di sensibilizzazione verso dipendenti 
e soggetti terzi, condotta attraverso news dedicate, un video tutorial di supporto e un sondaggio interno sul 
grado di conoscenza e fiducia nei confronti di questo nuovo strumento. La piattaforma per il whistleblowing si 
basa su un software open-source (GlobaLeaks) già testato in contesti sociali caratterizzati da alti rischi personali a 
garanzia e tutela del segnalante, e un percorso pre-configurato, finalizzato a raccogliere segnalazioni il più possibile 
pertinenti e circostanziate.
Nel corso dell’anno sono state inoltre emanate le linee guida Integrity Checks, il cui scopo è quello di fornire un 
supporto metodologico per la realizzazione di controlli d’integrità nei confronti dei soggetti terzi, preliminarmente 
alla sottoscrizione di qualsiasi impegno contrattuale con gli stessi, così come pure la verifica del mantenimento dei 
requisiti d’integrità nel corso del rapporto d’affari. Il controllo viene effettuato attraverso il riscontro di elementi 
oggettivi quali l’esistenza di condanne passate o la presenza di sanzioni, la valutazione di eventuali situazioni di 
14 I DICHIARAZIONE CONSOLIDATA DI CARATTERE NON FINANZIARIO 2017