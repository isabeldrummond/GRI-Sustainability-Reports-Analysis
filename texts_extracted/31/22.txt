La tutela della biodiversità
L’approccio di Edison alla tutela della biodiversità è proattivo e focalizzato a generare un effetto positivo - non solo 
limitato a ridurre gli impatti delle sue attività sull’ecosistema. 
L’analisi della biodiversità delle aree intorno agli impianti Edison prosegue con la mappatura di tutti i siti, 
per rilevare la vulnerabilità dell’ambiente circostante. L’analisi viene svolta attraverso la sovrapposizione di carte 
tematiche di rispetto della flora e della fauna, al fine di emettere un indicatore di sensibilità delle aree di interesse.
Edison ha realizzato diversi progetti nel corso dell’anno:
• progetto “BioRospo” presso il Campo “Rospo Mare”, in collaborazione con l’Istituto Zooprofilattico di Termoli, 
eseguito tramite sommozzatori al fine di monitorare lo sviluppo delle specie marine nell’area delle installazioni;
• permane in esercizio il sistema di bio-monitoraggio Mosselmonitor sulla piattaforma Rospo Mare B;
• progetto BioVega Fase 2, svolto in collaborazione con l’Università degli studi di Catania, ha previsto l’installazione 
di 3 piramidi della tecnologia “tecnoreef” a circa -33 m s.l.m. nel jacket della piattaforma Vega A. Questa installazione 
verrà monitorata nel tempo per capire lo sviluppo della biodiversità e degli habitat marini sulle strutture;
• attività di stakeholder engagement preliminare volta a identificare possibili soluzioni migliorative per la 
promozione del progetto BioVega nell’eventuale ipotesi di avvio delle attività di raddoppio della piattaforma;
• attività di monitoraggio presso il Parco Eolico di San Benedetto Val di Sambro e presso i parchi Eolici 
calabresi di Melissa Strongoli. Tutte le informazioni raccolte vengono puntualmente messe a disposizione delle 
pubbliche amministrazioni e permettono di approfondire la conoscenza degli habitat e delle specie presenti;
• presso i parchi eolici calabresi durante la primavera 2017 sono state installate ulteriori 10 cassette nido per 
permettere la nidificazione dei rapaci come il Gheppio e la Ghiandaia Marina;
• durante la fase di avvio di due nuovi iter autorizzativi di impianti termoelettrici (Presenzano - greenfield e 
Marghera Levante - brownfield) sono stati redatti studi di impatto ambientale, all’interno dei quali è stato 
valutato anche il potenziale impatto su flora e fauna;
• è stato avviato uno studio sulla biodiversità del percorso Tracciolino (centrale idroelettrica di Campo);
• è stata realizzata una scala di risalita per pesci e riaperta la funzionalità di un tratto del corridoio fluviale del 
fiume Adda nella Centrale idroelettrica di Pizzighettone.
Nel 2017, non ci sono stati sversamenti su suolo o corsi d’acqua.
Unità di misura 2015 2016 2017
Acque movimentate e biodiversità - settore idroelettrico* (GRI Standard 304-2)  
Acqua turbinata migliaia di m3 13.207.943 12.495.906 15.333.571   
Acqua per deflusso minimo vitale (DMV) migliaia di m3 1.377.587 1.006.738 912.790
Rilasci per DMV % 10,43 8,00 6,00
*Il perimetro dei dati include solo le attività di Edison SpA, in quanto non rilevante per Fenice SpA e Sersys Ambiente. I dati sono stati stimati.
SALUTE E SICUREZZA DEL LAVORO
Per garantire una tutela sempre maggiore in ambito salute e sicurezza non solo rispetto ai dipendenti, che operano 
presso i vari siti e sedi dell’azienda, ma anche rispetto ai dipendenti d’imprese terze, Edison ha implementato anche 
nel 2017 numerose attività puntuali.
È stato avviato il Progetto “Tutor della Sicurezza” presso la Centrale termoelettrica di Simeri Crichi (quale 
approfondimento della formazione sulla percezione del rischio) e le iniziative di riconoscimento dei comportamenti 
virtuosi del personale delle imprese esterne operanti presso i cantieri della direzione Engineering. 
È proseguito anche nel 2017 il costante impegno per la diffusione della cultura della sicurezza con le attività di 
sensibilizzazione, informazione, formazione e coinvolgimento del personale mediante la diffusione dei “Safety 
Message” settimanali e la partecipazione a sessioni di formazione dedicate. 
Anche quest’anno l’azienda ha partecipato alla Settimana Europea della Sicurezza, organizzando eventi 
specifici e formazione dedicati al tema dell’invecchiamento attivo e della sicurezza stradale. 
DICHIARAZIONE CONSOLIDATA DI CARATTERE NON FINANZIARIO 2017 I 21