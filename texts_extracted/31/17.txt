ASPETTI AMBIENTALI, DI SALUTE E SICUREZZA
RILEVANZA PER LE ATTIVITÀ DI EDISON 
Sulla base della materialità di Edison i principali aspetti ambientali che sono al centro dell’operatività e della 
strategia dell’azienda e sui quali si concentra anche l’attenzione degli stakeholder esterni sono:
• produzione da fonti rinnovabili e sviluppo dell’efficienza energetica nella catena del valore,
• mitigazione del cambiamento climatico e riduzione delle emissioni,
• uso responsabile delle risorse idriche e tutela della biodiversità.
L’attenzione verso la salute e la sicurezza dei propri dipendenti e di tutte le persone che operano per 
garantire lo svolgimento delle attività del Gruppo è un valore centrale integrato nelle strategie di sviluppo ed in 
ogni attività della società.
In continuità con gli anni passati, si è promossa, con approccio globale ed integrato, la cultura della salute e 
sicurezza sui luoghi di lavoro, in ottica di prevenzione e promozione diffusa della cultura sulla sicurezza, tenendo 
conto sia del personale Edison sia di quello dei fornitori e attribuendo diffusamente a tutto il management obiettivi 
di miglioramento rispetto alla media dei risultati dell’ultimo triennio.
PRINCIPALI RISCHI CONNESSI 
Il rischio con maggior impatto all’interno delle matrici ambientali individuato nel processo ERM si configura nella 
possibilità che accada un incidente industriale di grande portata, di natura idrogeologica, chimica, fisica o 
biologica. Nell’ipotesi di un evento simile, si è ipotizzato che possa verificarsi un danno al suolo, sottosuolo e /o 
atmosfera, con responsabilità di tipo civile e penale e un grave danno di immagine per l’azienda.
I principali rischi connessi alla salute e alla sicurezza dei dipendenti Edison e delle imprese terze riguardano invece il 
normale svolgimento delle attività lavorative, all’interno dei siti del Gruppo e presso i clienti, e sono costantemente 
valutati per individuare le misure idonee che garantiscano la protezione, la salute e la sicurezza dei lavoratori.
POLITICHE A PRESIDIO DEL TEMA
Nel 2017 è stata emessa la Nuova Politica per l’Ambiente, la Salute e la Sicurezza di Edison, firmata 
dall’amministratore delegato del Gruppo. La politica, che rappresenta un aggiornamento della precedente, 
riassume i principi e gli impegni di Edison per ridurre ed eliminare i rischi nei luoghi di lavoro e per gestire e mitigare 
gli impatti ambientali delle attività.
Gli impegni formalizzati nella Nuova Politica riguardano: 
• la promozione e l’applicazione dei sistemi di gestione ambientali e di salute e sicurezza; 
• il contenimento delle emissioni di CO, per contribuire al consolidamento della posizione del Gruppo EDF quale 
2
minor emettitore tra i grandi gruppi energetici mondiali;
• il sostegno allo sviluppo di progetti volti ad accrescere il risparmio energetico, attraverso il miglioramento 
dell’efficienza delle strutture e dei processi sia interni che al servizio dei clienti.
ATTIVITÀ E RISULTATI DELLA GESTIONE
Aggiornamento sistemi di gestione 
In coerenza con la Politica sopra descritta, la gestione degli aspetti ambientali, di salute e sicurezza si basa 
sull’applicazione e il mantenimento di sistemi di gestione integrati conformi agli standard internazionali di 
riferimento (norme UNI EN ISO 14001, OSHAS 18001 e ISO 9001), che garantiscono un approccio sistemico 
al miglioramento continuo delle performance e indirettamente alla riduzione del rischio. 
16 I DICHIARAZIONE CONSOLIDATA DI CARATTERE NON FINANZIARIO 2017