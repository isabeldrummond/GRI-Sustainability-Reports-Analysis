Lettera agli stakeholder
“
La sostenibilità per il cambiamento, la responsabilità come scelta di 
“
valore, l’innovazione come vocazione.
Cari clienti e partner,
sono molto orgoglioso di presentare il primo Bilancio di Sostenibilità di Italchimica. Si tratta della prima 
rappresentazione esplicita di un lungo cammino cominciato anni fa, che per me costituisce la storia che da 
tempo desideravo raccontare. Ho voluto che fossero messe “nero su bianco” non solo le azioni aziendali 
implementate negli ultimi anni, ma anche la memoria storica di un’azienda, di una famiglia, che ha speso tutte le 
proprie energie e la propria professionalità nel mondo della detergenza e cosmetica per migliorare la qualità 
della vita delle persone, rispettando l’ambiente. Lo stile del Bilancio rispecchia la volontà di raccontare i dati 
con precisione e trasparenza, nel rispetto dei valori in cui crediamo. La velocità del cambiamento in atto e 
le nuove esigenze di sostenibilità del pianeta, impongono a tutti, compresi coloro che, come noi, producono 
beni di consumo, la massima responsabilità nel rapporto con gli altri. Ciò significa avere cura delle cose 
che si fanno: esprimere una visione sostenibile dei propri obiettivi, nel rispetto della natura e del mondo 
che verrà. Significa, ancora, avere piena consapevolezza del cambiamento in atto. “Il cambiamento è il 
futuro. Noi ne siamo i registi. Il nostro punto fermo: soddisfare le necessità delle persone rispettando 
l’ambiente.” Italchimica è fortemente convinta che le scelte dei suoi clienti siano positivamente orientate 
a premiare i prodotti che suscitino sensazioni positive, che siano in grado di rassicurarli sul perseguimento 
dei loro stessi valori, come la tutela dell’ambiente e la cura per la qualità e la salute.  Lo stiamo constatando 
proprio ora, nel corso del 2020, anche in seguito ai momenti più critici della pandemia da Covid19. Per 
questa stessa ragione, è fondamentale che sia data l’opportunità al consumatore e ai partner aziendali 
di poter comprendere e condividere le scelte ed i risultati della produzione dei beni di loro interesse. È 
necessario creare un rapporto di fiducia che solo la trasparenza delle informazioni e l’esplicitazione dei 
valori e degli obiettivi perseguiti possono suscitare. Italchimica crede che il Bilancio di Sostenibilità possa 
costituire uno strumento importante per sostenere quel rapporto di condivisione e di scambio, che è alla 
base delle relazioni sociali. Italchimica è convinta che il racconto di sé possa aiutare a credere con più forza 
nelle ragioni del proprio comportamento di acquisto e nelle scelte di consumo. Da esse dipenderà anche il 
futuro del mercato nei prossimi anni. “In questa fase, sentiamo la responsabilità di costruire un modello 
positivo, un esempio di eccellenza italiana, un valore sostenibile.” La creazione di un futuro migliore 
non può prescindere dallo sviluppo di un modello di business sostenibile atto a salvaguardare la vita delle 
persone e l’ambiente. Di fronte ai limiti delle risorse del pianeta e all’esigenza di un consumo responsabile, 
la nostra strategia si fonda sull’innovazione: nei prossimi anni, il nostro obiettivo è quello di creare sempre 
più valore per clienti, consumatori, partner, collaboratori, per la comunità in cui operiamo e per la nostra 
Azienda. “La nostra bussola punta all’innovazione per ridurre la nostra impronta e produrre più valore 
condiviso.” Nel nostro orizzonte vi è la volontà di soddisfare le attese e i valori etici delle persone, nonché 
di salvaguardare l’ambiente in cui viviamo. Siamo convinti che i dati riportati nel Bilancio siano la migliore 
testimonianza della coerenza del nostro percorso.
Alessandro Fioretto
CEO Italchimica