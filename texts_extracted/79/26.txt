Gestione ambientale e valutazione ambientale dei fornitori
Nell’ottica di comunicare a tutti i propri stakeholder i principi guida per la qualità, la sicurezza dei prodotti, il rispetto 
dell’ambiente, nel corso del 2013 Italchimica ha ritenuto indispensabile l’implementazione ed il mantenimento di un sistema 
di gestione della qualità secondo la norma ISO 9001, il quale è naturalmente evoluto in Sistema Integrato con la gestione 
ambientale dettata dalla norma ISO 14001.
Attivare e mantenere un Sistema di Gestione Ambientale all’interno 
dell’azienda significa produrre con l’obiettivo di ridurre, prevenire e 
limitare gli impatti negativi sull’ambiente nelle attività di tutti i giorni 
nel rispetto del territorio circostante.
Nell’ottica di un miglioramento continuo delle prestazioni sostenibili, ci impegniamo costantemente a promuovere e 
sostenere i seguenti indirizzi operativi:
•  conformare la gestione alle normative ambientali vigenti in tutti i paesi di destinazione dei prodotti;
•  portare l’azienda ad un livello sempre maggiore di Qualità di processo e prodotto nel rispetto di tutta la legislazione 
vigente tale da poter essere qualificata dai propri Clienti e certificata dagli appositi Enti accreditati;
•  controllare e ridurre l’impatto ambientale delle attività (ottimizzazione nell’utilizzo delle risorse, scarichi idrici, scarichi in 
atmosfera, produzione e corretta gestione dei rifiuti) al fine di prevenire i rischi di inquinamento;
•  adottare procedure gestionali interne all’azienda improntate alla massima protezione dell’ambiente;
•  pianificare gli obiettivi di prestazione ambientale. In particolare, perseguire il continuo miglioramento delle prestazioni 
ambientali riducendo la soglia dei rischi accettabili;
•  progettare ed eseguire piani per il raggiungimento degli obiettivi fissati, destinando allo scopo risorse adeguate e 
qualificate;
•  valutare periodicamente i risultati ottenuti;
•  comunicare e diffondere gli obiettivi di prestazione ambientale e dei risultati alle funzioni interessate;
•  curare la crescita aziendale per renderla sempre innovativa, flessibile e capace di adeguarsi alle necessità e alle richieste 
provenienti dal mercato e dalla clientela. In quest’ottica, si evidenzia l’ottenimento nel corso del 2015 del marchio di qualità 
ecologica Ecolabel UE. Esso contraddistingue i prodotti e i servizi che, pur garantendo elevati standard prestazionali, sono 
caratterizzati da un ridotto impatto ambientale durante l’intero ciclo di vita;
•  valorizzare le risorse umane per stimolare la partecipazione del personale al miglioramento continuo degli standard 
aziendali in materia di qualità dei prodotti, sicurezza sul lavoro e tutela ambientale;
•  coinvolgere i fornitori per renderli compartecipi della politica ambientale dell’azienda.
Nel 2016 Italchimica ha adottato il Modello organizzativo, di gestione e controllo aziendale previsto e disciplinato 
dal D.Lgs. 231/2001. Lo scopo è quello di sostenere lo sviluppo di rapporti corretti tra l’azienda, i suoi amministratori, i di-
pendenti e i fornitori. L’attuazione del Modello 231 ha anch’essa contribuito a rafforzare la gestione ambientale: nell’ultimo 
triennio Italchimica vanta un numero di non conformità ambientali pari a zero, in termini di gestione dei rifiuti, delle 
acque, degli scarichi e protezione di Habitat, flora e fauna.
Nel rapporto con i fornitori particolare cura è rivolta alla promozione della Qualità, della Sicurezza e del rispetto dell’Am-
biente. A tale scopo è sostenuto e valorizzato il rapporto di reciproca collaborazione e fiducia. La selezione dei fornitori si 
basa sulla valutazione della qualità ed economicità delle prestazioni, dell’idoneità tecnico-professionale, del rispetto 
dell’ambiente secondo regole dettate da specifici regolamenti e procedure.
27