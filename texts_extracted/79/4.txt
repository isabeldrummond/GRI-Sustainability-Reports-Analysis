Italchimica presenta il suo primo Rapporto di Sostenibilità con lo scopo di evidenziare le informazioni ambientali, sociali 
ed economiche e gli obiettivi di miglioramento dell’Azienda verso tutti gli Stakeholder di riferimento.  Il Rapporto prende 
in considerazione Italchimica Srl e il perimetro di rendicontazione copre la Sede produttiva e amministrativa sita in Riviera 
Maestri del Lavoro 10, PD e il Polo logistico sito in Corso Spagna 2, PD. Il periodo di rendicontazione analizzato copre 
l’intervallo di tempo compreso tra il 1 Gennaio 2019 ed il 31 Dicembre 2019. Il presente report è stato redatto in conformità 
ai GRI Standards: opzione Core.
Il Rapporto di Sostenibilità 2019 è stato redatto in conformità agli 
standard “GRI Sustainability Reporting Standards” pubblicati nel 2016 
dal Global Reporting Initiative, in ottemperanza all’opzione “core” con 
riferimento alle informazioni contenute nel GRI Content Index.
La comparazione dei dati, ove sia possibile, si riferisce ai due anni precedenti. Al fine di garantire l’attendibilità dei dati, 
è stato limitato ove possibile il ricorso a stime, le quali, se presenti, sono opportunamente segnalate. L’ampiezza e la 
profondità della rendicontazione dei temi trattati nel Rapporto riflettono i risultati dell’Analisi di Materialità, condotta per la 
prima volta come descritto nel “Dialogo con gli Stakeholder” del Report.  Il presente documento è stato redatto dall’Unità di 
Sostenibilità e dall’Ufficio Marketing e Comunicazione. I dati e le informazioni riportati sono stati raccolti coinvolgendo tutte 
le funzioni aziendali con il supporto e la revisione di UniSMART - Fondazione Università degli Studi di Padova. Per ulteriori 
informazioni, è possibile contattare il seguente indirizzo e-mail: greenchangematters@italchimica.it A fine documento 
è stata riportata una tabella riepilogativa degli indicatori del GRI Standards che sono stati analizzati. La periodicità 
della redazione del Rapporto di Sostenibilità è annuale. L’assurance esterna non è prevista per questo primo anno di 
rendicontazione.
5