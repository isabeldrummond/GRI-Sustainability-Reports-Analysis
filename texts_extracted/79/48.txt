Sicurezza del personale 
La salute e la sicurezza dei dipendenti è un tema chiave per Italchimica. Nel 2016, è stato sottoscritto il Manuale del Sistema 
di Gestione Integrato (MGI)11  che descrive operativamente l’impegno che l’Azienda ha intrapreso per ridurre e, quando 
possibile, eliminare i rischi per la sicurezza e la salute dei lavoratori. In quest’ottica, puntiamo ad un miglioramento continuo 
delle prestazioni di sicurezza, promuovendo costantemente i seguenti indirizzi operativi:
•  Ottimizzare la politica per la sicurezza e la salute nei luoghi di lavoro;
•  Identificare i pericoli per la salute e sicurezza del personale e valutare i rischi associati. Info in DVR (Documento  
   di Valutazione dei Rischi);
•  Definire le misure di controllo per la prevenzione;
•  Stabilire gli obiettivi ed i traguardi, identificando le priorità;
•  Definire ruoli, responsabilità ed autorità del personale e stabilire risorse adeguate all’implementazione,
   al mantenimento e al miglioramento del sistema;
 
•  Assicurare che il personale abbia competenze, formazione e sensibilità adeguate;
 
•  Garantire la partecipazione e la consultazione dei lavoratori in merito alle problematiche relative alla sicurezza
   e salute nei luoghi di lavori e ambientali.
La salute e sicurezza dei collaboratori al primo posto. Nel 2019 i corsi 
per la sicurezza ammontano in totale a 650 ore. Tutto il personale 
in Italchimica è coinvolto nella gestione della sicurezza e salute, ed 
è chiamato a collaborare al fine di garantirne la tutela mediante 
una formazione periodica, un’informazione costante e il quotidiano 
orientamento del proprio lavoro in ragione di tale garanzia.
Quadrimestralmente, in occasioni delle periodiche riunioni che il management aziendale tiene con le singole Business Uni-
ts, i lavoratori vengono aggiornati circa le migliorie in materia di salute e sicurezza adottate o programmate, l’andamento 
dell’indice degli infortuni sul lavoro e la pianificazione della formazione del personale. In tali occasioni tutti i dipendenti sono 
chiamati a contribuire attivamente all’evoluzione del sistema di prevenzione e tutela per segnalare degli spunti di migliora-
mento alle procedure operative e suggerire nuove metodologie di lavoro che possano ridurre i rischi connessi al lavoro. I 
dipendenti sono inoltre tenuti a partecipare con regolarità ai corsi di formazione sulla sicurezza in azienda. A tutti i lavoratori 
viene fornita una formazione completa e adeguata sulla sicurezza sul lavoro, sui rischi presenti e sulle misure di prevenzione 
da adottare. Il corso di formazione generica è uguale per tutti, mentre il corso sui rischi specifici varia in funzione della ca-
tegoria di dipendente. In particolare, gli argomenti del corso di formazione per impiegati, che non accedono al reparto pro-
duttivo, e che svolgono tipiche attività d’ufficio, si riferiscono a situazioni di rischio basso, a possibili danni ed infortuni e alle 
conseguenti misure e procedure di prevenzione e protezione caratteristiche delle tipiche attività d’ufficio svolte (ambiente 
di lavoro, microclima, illuminazione, videoterminali, procedure d’emergenza, etc.). D’altra parte, agli operatori del reparto 
produttivo viene fornita una formazione relativa ad un rischio alto per lo specifico lavoro (rischio chimico, rischio elettrico, 
meccanico, vibrazioni, rumore, movimentazione manuale dei carichi, etc). In materia di prevenzione, è fondamentale che 
gli operatori siano rigorosamente formati sull’utilizzo dei dispositivi di protezione individuale e sul quadro normativo che 
disciplina la sicurezza e salute nel reparto produttivo.  Nel 2019, il 21% degli incidenti sono riconducibili agli spostamenti ca-
sa-lavoro, mentre il 79% degli infortuni sono stati causati da incidenti sul luogo di lavoro. A valle degli infortuni, Italchimica ha 
condotto un’analisi approfondita per migliorare la sicurezza dei dipendenti, ponendosi come obiettivo la diminuzione degli 
incidenti, minimizzando i pericoli e riducendo i rischi. In tal senso, l’Azienda collabora anche con un Medico Competente per 
effettuare periodicamente delle visite mediche e dei sopralluoghi e per gestire le attività di prevenzione, diagnosi e terapia 
dello stress lavoro-correlato e, se del caso, delle malattie professionali.
*I tassi sono stati calcolati sulla base di 200.000 ore lavorate
Dati sulla sicurezza dei dipendenti 2017 2018 2019
Ore totali lavorate* 249.555 348.623 361.269
di cui infortuni in itinere 2 0 3
Infortuni INAIL (>3 giorni) 8 11 11
Infortuni tra 1 e 3 giorni 2 5 0
Infortuni mortali 0 0 0
11- Il MGI descrive ed illustra il sistema di gestione aziendale, realizzato conformemente alle Norme OHSAS 18001: 2007 e ISO 14001: 2015, nonché ai requisiti previsti dall’art.30 del D.Lgs 
81/2008 e dal D.Lgs 231/2001.
49