Formazione dei collaboratori
Nel corso del triennio 2017-2019, sono stati finanziati diversi corsi executive o master di II livello a favore del personale 
aziendale in materia di Amministrazione e Finanza, Operations e Ambiente, Direzione aziendale, Risorse Umane e Project 
Management. Tutto il personale aziendale, sia diretto che somministrato, è soggetto ad una valutazione annuale del 
proprio operato volta ad individuare le aree di miglioramento e i punti di forza del lavoratore. Questo strumento è 
stato implementato nell’ottica di poter tracciare un percorso di crescita professionale dei singoli lavoratori, individuando le 
necessarie azioni di formazione propedeutiche agli stessi. Tale valutazione, slegata dai sistemi di incentivazione aziendale, 
è intesa come occasione di confronto e analisi bilaterale tra i lavoratori e i loro diretti superiori. È lasciato ampio spazio alla 
discussione e al contributo del lavoratore stesso. Nel modulo di confronto, infatti, il dipendente ha la possibilità di segnalare 
i propri commenti e richieste.  Questo strumento di feedback, consolidato in azienda ma ancora in fase di evoluzione, rap-
presenta l’esordio di un sistema integrato di analisi e valutazione delle competenze che l’azienda intende implementare nel 
corso del prossimo triennio. Il sistema prevede l’attuazione dei seguenti punti: 
• adozione di nuovi strumenti informatici che agevolino l’archiviazione e l’elaborazione dei dati raccolti; 
• progettazione di un assessment aziendale che veda catalogata l’intera forza lavoro, 
  nelle sue competenze e necessità formative;
•  adozione di piani di erogazione di formazione trasversale e specifica a tutte le risorse aziendali, in  
   ragione delle necessità rilevate e in un’ottica di formazione continua.
Italchimica sostiene la formazione dei propri dipendenti per far sì 
che possano crescere e portare conoscenze e competenze nuove 
all’interno dell’azienda. 
51