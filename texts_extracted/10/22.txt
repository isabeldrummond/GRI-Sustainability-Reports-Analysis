DICHIARAZIONE CONSOLIDATA DI CARATTERE NON FINANZIARIO 2019 
 
Gli Organi Aziendali con Funzioni di supervisione strategica, di controllo e di gestione 
delle Società del Gruppo, pienamente partecipi e consapevoli degli orientamenti 
strategici  e  delle  politiche  di  controllo  e  di  gestione  dei  rischi  definiti  dalla 
Capogruppo, sono responsabili della loro attuazione, ciascuno secondo le proprie 
competenze. 
 
La gestione dei rischi coinvolge gli organi direzionali e di controllo e le diverse 
strutture  operative  della Capogruppo  e  delle Società  controllate  in ossequio  al 
principio di separazione delle funzioni coinvolte nel processo di controllo del rischio 
secondo quanto previsto dalla normativa di vigilanza prudenziale. 
 
Le principali funzioni aziendali coinvolte nella gestione dei rischi sono: 
 
• Funzione di Revisione Interna 
La Funzione di Revisione Interna ha la responsabilità di controllare il regolare 
andamento dell'attività e l’evoluzione dei rischi, anche portando all'attenzione degli 
Organi aziendali le possibili proposte di miglioramento, con particolare riferimento 
al Risk Appetite Framework, al processo di gestione dei rischi nonché agli strumenti 
di misurazione e controllo dei medesimi, come previsto nel Regolamento del Sistema 
dei Controlli Interni di Gruppo. Svolge l’attività di controllo di terzo livello sui rilievi 
aziendali e sulle F.C.A. di secondo livello. 
 
• Funzione Compliance 
La  Funzione  Compliance  è  incaricata  di  prevenire  e  gestire  il  rischio  di  non 
conformità alle norme, impegnandosi in chiave evolutiva ad eseguire lo stesso 
monitoraggio a riguardo delle norme che regolamentano i temi non finanziari. 
A tal fine assicura che siano identificate nel continuo le norme applicabili all’intera 
attività di ciascuna Azienda del Gruppo e adeguatamente misurati/valutati i relativi 
impatti sui processi e sulle procedure aziendali.  
Svolge l’attività di controllo di secondo livello sul rispetto delle norme di Legge, di 
Vigilanza e Aziendali. 
 
• Funzione Antiriciclaggio 
Il Gruppo si è dotato di una Funzione specificatamente deputata a prevenire e 
contrastare le operazioni di riciclaggio e di finanziamento del terrorismo. Tale 
22 
 