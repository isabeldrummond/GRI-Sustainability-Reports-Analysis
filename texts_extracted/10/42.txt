DICHIARAZIONE CONSOLIDATA DI CARATTERE NON FINANZIARIO 2019 
 
esigenze dei clienti di operare velocemente e in mobilità, con la volontà di pensare ai 
canali diretti come canali di relazione, punto di forza del Gruppo e di valore per il cliente. 
Sviluppo e innovazione delle PMI 
Il Gruppo Cassa di Risparmio di Asti crede fortemente nello sviluppo e nell’innovazione 
e sostiene il territorio in cui opera attraverso iniziative volte a creare valore per le persone 
e per le imprese, consapevole che la creazione di valore è l’indispensabile premessa per 
un futuro di crescita e di sviluppo. 
La convenzione “Promuovere Innovazione e Sviluppo nelle PMI”, siglata nel 2017 e 
puntualmente rinnovata nel corso del 2019, tra le Banche del Gruppo Cassa di Risparmio 
di Asti e il Politecnico di Torino, si inserisce in questo ambito. Attraverso la convenzione, 
infatti, continua e si rafforza la proposizione dei servizi dell’offerta PMInnova, che vede 
la collaborazione con il prestigioso Ateneo per la consulenza e lo sviluppo di progetti di 
innovazione tecnologica e organizzativa delle Micro, Piccole e Medie Imprese e per 
l’individuazione di opportunità di partecipazione a programmi finanziati dalla Comunità 
Europea  o  da  Enti  Territoriali.  Un  esempio  rilevante  è  costituito  dal  servizio 
“Abbonamento”, attraverso il quale le imprese aderenti, ricevono periodicamente via e-
mail un’informativa sui bandi aperti nei programmi europei, nazionali o regionali, 
direttamente filtrati della Segreteria Organizzativa dell’ateneo, sulla base del settore di 
attività in cui opera l’abbonato e le relative aree di interesse manifestate in fase di 
sottoscrizione.  
Nel corso del 2019, grazie alla collaborazione che il Gruppo ha consolidato con Credit 
Data Research Italia S.r.l. (CDR), il servizio “Abbonamento” è stato arricchito con nuovi 
contenuti dedicati all’agricoltura, settore su cui il Gruppo è storicamente attivo e intende 
proseguire  l’opera  di  rafforzamento  della  presenza  sul  territorio,  grazie  anche  al 
potenziamento delle competenze professionali.  
Un tale servizio, amplia il valore dell’informazione, consentendo al Gruppo di ridurre le 
distanze tra PMI e istituzioni, rafforzando il proprio ruolo di partner solido e preparato 
per le aziende.    
Servizi di consulenza alle imprese: Credit Data Research. 
Ad integrazione dell’iniziativa PMInnova, la collaborazione con la società Credit Data 
Research Italia Srl (CDR) fornisce ulteriori servizi di consulenza alle imprese, con focus 
su finanza aziendale e competitività. L’offerta di CDR si pone infatti l’obiettivo di favorire 
42 
 