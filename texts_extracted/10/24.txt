DICHIARAZIONE CONSOLIDATA DI CARATTERE NON FINANZIARIO 2019 
 
-  rischio  operativo:  rappresenta  il  rischio  di  subire  perdite  derivanti  da 
inadeguatezze, malfunzionamenti o carenze nei processi interni, nelle risorse umane, 
nei sistemi oppure dovute ad eventi esterni. In tale rischio sono ricompresi il “rischio 
legale” (rischio derivante da violazioni o dalla mancanza di conformità con leggi o 
norme, oppure dalla poca trasparenza in merito ai diritti ed ai doveri legali delle 
controparti  in  una  transazione)  ed  il  “rischio  di  condotta”  (rischio  di  perdite 
conseguenti ad un’offerta inappropriata di servizi finanziari ed i derivanti costi 
processuali, inclusi i casi di condotta intenzionalmente inadeguata o negligente).  Tale 
rischio comprende, fra l’altro, l’esposizione ad ammende, sanzioni pecuniarie o 
penalizzazioni derivanti da provvedimenti assunti dall’Autorità di Vigilanza, ovvero 
da transazioni private; 
 
- rischio strategico: il rischio strategico può essere definito come la possibilità di 
una flessione degli utili oppure del capitale aziendale, tanto in via attuale quanto in 
via  prospettica,  determinata  da cambiamenti  del  contesto operativo oppure da 
decisioni aziendali non corrette, da una parziale realizzazione delle decisioni prese 
così come da una limitata capacità di confrontarsi e di reagire ai cambiamenti 
intervenuti nel contesto competitivo; 
 
-  rischio  informatico:  è  il  rischio  di  incorrere  in  perdite  economiche,  di 
reputazione  e  di  quote  di  mercato  in  relazione  all’utilizzo  di  tecnologia 
dell’informazione e della comunicazione; 
 
- rischio reputazionale: il rischio di reputazione può essere definito come il 
rischio attuale o prospettico di flessione degli utili o del capitale derivante da una 
percezione negativa dell’immagine del Gruppo da parte dei diversi stakeholder: le 
risorse umane, i clienti, le controparti, gli azionisti, gli investitori, le Autorità di 
Vigilanza; 
 
- rischio di non conformità alle norme: è il rischio di incorrere in sanzioni 
giudiziarie o amministrative, perdite finanziarie rilevanti o danni di reputazione in 
conseguenza di violazioni di norme imperative (di legge o di regolamenti) ovvero di 
autoregolamentazione (es. statuti, codici di condotta, codici di autodisciplina). 
 
24 
 