DICHIARAZIONE CONSOLIDATA DI CARATTERE NON FINANZIARIO 2019 
 
7. La performance ambientale 
Il Gruppo Cassa di Risparmio di Asti attua una serie di comportamenti ed utilizza 
strumenti per contenere i consumi energetici per i fabbisogni della sua struttura interna. 
Per il Gruppo le scelte sostenibili sono diventate una normalità per tutta la linea 
produttiva, con l’intento di salvaguardare l’ambiente in quanto bene primario della 
comunità e del territorio.  
Ottimizzare l’uso delle risorse, ridurre i consumi ed eliminare gli sprechi in un’ottica più 
sostenibile ha ricadute positive sia sulle persone sia in generale sul territorio, aspetto 
particolarmente sensibile dal momento in cui la Capogruppo Cassa di Risparmio di Asti 
S.p.A. vi è radicata dal 1842 e della Controllata Biverbanca S.p.A. dal 1856. 
Le attività del Gruppo non comportano alto uso di energia, in quanto si limitano ad 
operatività di ufficio o di spostamento su strada. I principali consumi individuati sono 
quindi dovuti all’energia elettrica utilizzata da strumenti elettronici e di illuminazione, 
gas metano per i sistemi di riscaldamento e alimentazione delle auto di servizio a 
disposizione dei dipendenti. 
Pertanto, al fine di contribuire al processo di protezione dell’ambiente, tutti coloro che 
operano in nome e per conto o semplicemente nell’interesse o vantaggio del Gruppo, in 
virtù del Codice Etico e di Comportamento del Gruppo, sono tenuti a: 
-  evitare ogni abbandono, scarico ed emissione illecita di materiali e/o rifiuti, 
seguendo le specifiche prescrizioni di legge in materia; 
-  limitare il più possibile l’uso della carta, avvalendosi della tecnologia digitale per 
la  comunicazione,  l’archiviazione  e  avviando,  quindi,  un  processo  di 
dematerializzazione dei documenti cartacei. 
Il  Gruppo  al  fine  di  allinearsi  al  rispetto  dell’ambiente,  applica,  nel  caso  delle 
ristrutturazione delle filiali, interventi  volti al risparmio energetico quali  l’ installazione 
di generatori di calore ad alta efficienza, di pompe di calore ad espansione diretta con 
tecnologia a inverter, di sostituzione serramenti, di insufflaggio ed isolamento delle 
superfici disperdenti sia dall’esterno, tramite la realizzazione di cappotto, sia all’interno 
dei locali nel caso in cui siano di tipo condominiale. L’intervento più innovativo riguarda 
l’adozione del Piano di recupero “Canton Del Santo” per ristrutturazione edilizia con 
parziale demolizione di edifici esistenti. Il progetto prevede il mantenimento delle attività 
commerciali al piano terra ed attività direzionali ai piani superiori; nel piano interrato 
57 
 