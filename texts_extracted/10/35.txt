DICHIARAZIONE CONSOLIDATA DI CARATTERE NON FINANZIARIO 2019 
 
il reato o il non rispetto della norma potrebbero essere posti in essere dai propri 
dipendenti, collaboratori o amministratori ovvero situazioni in cui le condotte possano 
essere realizzate da stakeholder esterni, attraverso l’utilizzo degli strumenti bancari e 
finanziari messi a disposizione dal Gruppo Cassa di Risparmio di Asti. 
Per  il  corretto  svolgimento  della  propria  attività  istituzionale,  il  Gruppo  ritiene 
fondamentale la corretta formalizzazione dei principi fondanti, delle regole e delle 
procedure operative poste in essere nell’ambito delle Società del Gruppo; in tale ottica 
assume un ruolo fondamentale l’attività di costante aggiornamento e adeguamento alle 
nuove  disposizioni  regolamentari  della  normativa  interna  strutturata  in  Politiche, 
Regolamenti, Disposizioni normative e operative e Manuali, comunicate costantemente a 
tutto il personale dipendente e ai collaboratori esterni. 
La comunicazione dell’avvenuto aggiornamento della normativa interna avviene tramite 
la diffusione di una circolare e la documentazione di riferimento è posta a disposizione 
nell’intranet aziendale, accessibile a tutti i dipendenti e ai membri degli Organi di 
Governo del Gruppo.  
Tra i principali presidi in ambito corruzione si inseriscono la strutturazione di attività e 
controlli in ambito antiriciclaggio, con la piena consapevolezza che tra i reati che 
producono  proventi  da  riciclare,  la  corruzione  costituisce  una  delle  minacce  più 
significative. 
Pertanto, un’efficace azione di prevenzione e contrasto della corruzione può contribuire 
in modo sostanziale a ridurre il rischio di riciclaggio ed allo stesso tempo l’attività di 
antiriciclaggio  costituisce  un  modo  efficace  per  combattere  la  corruzione,  poiché 
ostacolando il reimpiego dei proventi dei reati, essa tende a rendere anche la corruzione 
meno vantaggiosa. 
Le disposizioni che disciplinano i sistemi anticorruzione e antiriciclaggio sono preordinati 
non solo alla scoperta e alla repressione dei reati ma anche alla realizzazione di un 
contesto organizzativo e di trasparenza  che  cerchi  di  impedire  e/o ostacolare la 
commissione di reati, rendendola più difficile e più rischiosa, come definito nella politica 
di Gruppo per il governo dei rischi connessi con il riciclaggio e di finanziamenti del 
terrorismo.  In tale contesto si inserisce la corretta verifica dell’identità degli operatori e 
dei titolari effettivi di ciascuna transazione, la conoscenza degli effettivi assetti proprietari 
delle società e degli enti che operano e la tracciabilità delle operazioni. 
35 
 