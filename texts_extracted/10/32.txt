DICHIARAZIONE CONSOLIDATA DI CARATTERE NON FINANZIARIO 2019 
 
5. Etica, integrità e trasparenza aziendale 
Valori, principi, standard e norme di comportamento 
 
Valori del Gruppo  
La legalità, la correttezza e il rigoroso rispetto formale e sostanziale degli obblighi 
normativi e dei doveri professionali sono promossi dal Gruppo Cassa di Risparmio di Asti 
come principi ispiratori di tutta l’attività esercitata, così come dichiarato all’interno del 
Codice Etico e di condotta adottato dal Gruppo. 
Il Gruppo esercita la propria attività tenendo in considerazione la tematica ecologica e 
contribuisce in maniera costruttiva al rispetto e alla tutela dell'ambiente, così come 
previsto nel Codice Etico. 
La garanzia di una comunicazione tempestiva e trasparente dello stato di attuazione delle 
strategie e dei risultati conseguiti è riconosciuta a tutti gli azionisti, senza discriminazione 
alcuna e senza comportamenti preferenziali. Inoltre, gli azionisti stessi, come indicato nel 
Codice Etico nell’apposita sezione a loro dedicata, hanno possibilità di esercitare i diritti 
di controllo democratico, di essere ascoltati e di ottenere i benefici di propria spettanza. 
Professionalità,  legalità,  trasparenza,  correttezza  e  buona  fede  sono  le  condizioni 
imprescindibili per la tutela, l’affidabilità, la reputazione e l’immagine del Gruppo. 
La clientela è posta al centro dell’attività bancaria, favorendo una relazione professionale, 
trasparente e duratura con un'offerta di prodotti indirizzata alla soddisfazione dei bisogni 
del cliente. 
 
Principi, politiche e valori 
Al livello di Gruppo sono state poste in essere specifiche azioni, in seguito trattate, mirate 
a diffondere al proprio interno la cultura della gestione del rischio e della correttezza, 
nonché  a  potenziare  l’inserimento  diretto  dei  controlli  di  linea  nelle  procedure 
informatiche, ad adeguare ed implementare le attività di risk management, a rafforzare 
le tecniche di controllo a distanza e a rafforzare la separazione tra le funzioni operative e 
quelle di controllo in termini di assetto organizzativo e di abilitazioni di accesso alle 
procedure. 
32 
 