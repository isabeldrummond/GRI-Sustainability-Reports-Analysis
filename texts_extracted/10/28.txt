DICHIARAZIONE CONSOLIDATA DI CARATTERE NON FINANZIARIO 2019 
 
4.La sostenibilità per il Gruppo Cassa di 
Risparmio di Asti: l’analisi di materialità 
 
Il concetto di materialità, secondo i GRI Standards, è connesso agli aspetti che “riflettono 
gli  impatti  significativi  economici,  ambientali  e  sociali  dell’organizzazione  o  che 
potrebbero  influenzare  in  modo  sostanziale  le  valutazioni  e  le  decisioni  degli 
stakeholder”,  ove  per  impatto  si  intende  l’effetto  che  l’azienda/Gruppo  produce 
sull’economia, l’ambiente e la società. Tali aspetti sono importanti anche per l’analisi e 
gestione dei rischi di sostenibilità, nonché per la definizione di una strategia di medio-
lungo termine. 
Gli stakeholder del Gruppo sono rappresentati da tutte le persone che intrattengono un 
rapporto diretto con il Gruppo, come dipendenti, soci o azionisti, clienti, fornitori, oppure 
che possono interagire con la gestione della stessa, quali organizzazioni sindacali, enti di 
controllo e vigilanza, oltre alle associazioni di settore e ai legislatori; infine tutti coloro 
che possono essere interessati e indirettamente coinvolti dall’attività del Gruppo, quali 
comunità ed enti locali, organi di informazione, scuole ed università. 
Per la realizzazione dell’analisi, il Gruppo ha tenuto conto di quanto richiesto dal Decreto, 
ma soprattutto dei principi osservati dalle proprie attività aziendali, degli interessi dei 
propri stakeholder e delle loro aspettative. 
Il processo per l’identificazione delle tematiche materiali del Gruppo è stato aggiornato 
nel corso del 2019 attraverso il coinvolgimento di dipendenti e fornitori. 
In particolare, al fine di valutare la priorità di ciascuna tematica di sostenibilità e 
aggiornare quindi la matrice di materialità del Gruppo, è stata somministrata una survey 
on-line di valutazione delle tematiche di sostenibilità rilevanti ad un campione di 200 
dipendenti e 5 fornitori strategici, rappresentanti il 36% del fatturato passivo del Gruppo.  
Matrice di materialità e tematiche rilevanti 
 
Il ranking delle tematiche materiali per il Gruppo è ottenuto tramite il calcolo della media 
ponderata tra le valutazioni effettuate da dipendenti e fornitori. I risultati delle survey 
sono poi stati condivisi con le competenti Funzioni di Capogruppo al fine di rendere le 
valutazioni degli stakeholder più coerenti con il business e la realtà del Gruppo e per una 
maggiore rilevanza prospettica di alcune tematiche e l’evoluzione normativa.  
28 
 