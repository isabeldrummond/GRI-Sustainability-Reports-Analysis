DICHIARAZIONE CONSOLIDATA DI CARATTERE NON FINANZIARIO 2019 
 
1. Nota metodologica 
 
La presente Dichiarazione Consolidata di carattere Non Finanziario (di seguito anche 
“DNF”), giunta alla sua terza edizione, è redatta con cadenza annuale e offre una 
rappresentazione  dei  modelli  di  gestione,  delle  politiche  praticate dall’impresa,  dei 
risultati conseguiti e dei principali rischi, generati o subiti del Gruppo Cassa di Risparmio 
di Asti (di seguito anche “Gruppo”), con riferimento alle tematiche espressamente 
richiamate dall’Art 3 del Decreto Lgs. 254/16 (di seguito anche “Decreto”). Per maggiori 
informazioni in merito ai principali rischi generati o subiti e alle relative modalità di 
gestione, si rimanda al capitolo “controllo interno e gestione dei rischi” del presente 
documento. 
I principali risultati in ambito economico, sociale e ambientale raggiunti dal Gruppo e 
descritti all’interno della presente DNF fanno riferimento al 2019 (dal 1° gennaio al 31 
dicembre). 
La  precedente  rendicontazione,  pubblicata  il  2  maggio  2019,  si  riferiva  al  periodo 
compreso tra l’1 gennaio 2018 e il 31 dicembre 2018. 
 
Come previsto dall’Art. 5 del Decreto, il presente documento costituisce una relazione 
distinta contrassegnata con apposita dicitura al fine di ricondurla alla DNF prevista dalla 
normativa. 
 
La DNF è stata redatta rendicontando una selezione dei “Global Reporting Initiative 
Sustainability Reporting Standards” definiti nel 2016 dal Global Reporting Initiative 
(GRI), come indicato nella tabella "Indice dei contenuti GRI", che permette di dare 
evidenza della copertura degli indicatori GRI associati a ciascuna tematica di sostenibilità 
rendicontata nel presente documento. Per quanto riguarda lo Standard specifico GRI 403 
(Salute e sicurezza sul lavoro) è stata adottata la più recente versione del 2018. Inoltre, 
ove opportuno, si è tenuto conto degli orientamenti delle Linee Guida CE 2017/C215/01. 
 
In particolare, i contenuti del documento sono stati predisposti sulla base delle tematiche 
di sostenibilità materiali per il Gruppo e per i suoi stakeholder, identificate a partire 
dall’analisi di materialità, di cui è fornita relativa descrizione nel capitolo “La sostenibilità 
per il Gruppo Cassa di Risparmio di Asti: l’analisi di materialità”. In particolare, il 
processo di definizione dei contenuti si è basato sui principi di rilevanza, inclusività degli 
4 
 