DICHIARAZIONE CONSOLIDATA DI CARATTERE NON FINANZIARIO 2019 
 
Tra le azioni intraprese, si evidenzia in particolare il Codice Etico, volto ad ispirare e 
regolare i comportamenti del Gruppo stesso e la generalità dei soggetti con cui entra in 
relazione. 
I principi cardine cui il Codice Etico si ispira riguardano diversi ambiti, in particolare: 
-  promuovere la cultura della legalità, della correttezza e del rigoroso rispetto 
formale e sostanziale degli obblighi normativi e dei doveri professionali; 
-  mantenere la massima integrità morale, sia nei luoghi di lavoro che al di fuori di 
essi; 
-  svolgere la propria attività con la massima professionalità e diligenza; 
-  ispirare la propria attività alla tutela e alla centralità della persona, promuovendo 
il rispetto della dignità umana, contrastando ogni forma di discriminazione; 
-  rispettare e tutelare l’ambiente e la sicurezza dei luoghi di lavoro, tenendo nel 
giusto conto la tematica ecologica nell’effettuazione delle scelte gestionali e 
preservando,  soprattutto con  azioni preventive,  la  salute  e  la  sicurezza  dei 
soggetti con cui collabora. 
Tali principi di correttezza regolamentano l’operato del Gruppo con particolare forza ed 
incisività  nei  rapporti  con  i  clienti,  i  dipendenti  e  i  collaboratori,  la  pubblica 
amministrazione,  le  autorità  di  vigilanza  e  l’autorità  giudiziaria,  le  organizzazioni 
politiche e sindacali, la comunità locale e gli organi di informazione nonché nella 
selezione e rapporti con i fornitori. 
Il Gruppo, al fine di adottare una propria politica di sostenibilità, con integrazione dei 
rischi associati agli elementi minimi previsti dal Decreto 254/2016, sta avviando attività 
utili ad identificare le modalità con cui si impegna a gestire le proprie responsabilità di 
natura ambientale, sociale, e più in generale con riferimento ai temi trattati dal Decreto 
sopra citato. La politica di sostenibilità del Gruppo avrà lo scopo di concorrere a rafforzare 
e  ad  attuare  ulteriormente  i  valori  di  etica,  integrità,  responsabilità  nel  rispetto 
dell’ambiente, della società nel suo complesso e nel rispetto delle persone. Allo scopo 
verranno identificate le Funzioni dedicate a supportare il Gruppo stesso nella gestione 
delle tematiche non finanziarie. 
 
 
 
33 
 