DICHIARAZIONE CONSOLIDATA DI CARATTERE NON FINANZIARIO 2019 
 
Nel corso dell’anno non è stato rilevato o segnalato alcun episodio di effettiva o anche solo 
presunta discriminazione o violazione dei Diritti Umani. 
Remunerazione per il personale  
     
Le Politiche di Remunerazione e Incentivazione sono uno strumento fondamentale a 
sostegno delle strategie di medio e lungo termine del Gruppo con l’obiettivo di pervenire 
– nell’interesse di tutti gli stakeholder – a sistemi di remunerazione sempre più collegati 
ai risultati aziendali, opportunamente corretti per tener conto di tutti i rischi, coerenti con 
i livelli di capitale e di liquidità necessari a fronteggiare le attività intraprese e, in ogni 
caso, tali da evitare incentivi distorti che possano indurre a violazioni normative o a 
un’eccessiva assunzione di rischi.  
Sono finalizzate ad attrarre, motivare e trattenere le persone, creando senso di identità e 
sviluppando una cultura legata alla performance e al merito.  
I principi chiave, coerenti con quanto praticato in linea generale rispetto alla gestione e 
allo sviluppo delle risorse, sono: l’equità, l’attenzione al rischio e alla compliance, la 
prudenza, la valorizzazione del merito.  
L’equità  è  intesa  come  principio  di  coerenza  retributiva  tra  ruoli  e  responsabilità 
confrontabili. 
Il Gruppo è attento al rischio e sempre impegnato a ricercare la massima conformità alle 
richieste regolamentari, per assicurare una crescita sostenibile nel tempo.   
La  prudenza  è  un  criterio  di  fondo  dell’agire  bancario,  determinante  per  la 
predisposizione di regole e processi, volti ad evitare il prodursi di condotte e fenomeni in 
conflitto con l’interesse delle Banche o che possano indurre all’assunzione di rischi 
eccessivi (“moral hazard”).  
I sistemi di remunerazione e incentivazione del Gruppo sono definiti in coerenza con le 
politiche  di  prudente  gestione  del  rischio,  conformemente  con  quanto  definito 
nell’ambito delle disposizioni sul processo di controllo prudenziale.  
La valorizzazione del merito si esplica nel riconoscimento dei risultati, delle competenze, 
dei comportamenti e dei valori agiti da ciascuno, misurato su più livelli attraverso processi 
strutturati di analisi e valutazione.  
73 
 