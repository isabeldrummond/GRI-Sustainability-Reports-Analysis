DICHIARAZIONE CONSOLIDATA DI CARATTERE NON FINANZIARIO 2019 
 
stakeholder, materialità, completezza e contesto di operatività del Gruppo. I principi di 
accuratezza, equilibrio, chiarezza, comparabilità, affidabilità e tempestività sono stati 
invece seguiti con riferimento alla qualità delle informazioni rendicontate. 
Il processo di predisposizione del documento stesso ha previsto il coinvolgimento di tutte 
le funzioni aziendali della Capogruppo e delle Controllate responsabili, ciascuno per la 
propria area di competenza, nelle fasi di raccolta, aggregazione, validazione ed invio dei 
dati e delle informazioni. 
Si segnala che in considerazione del settore di business, non sono risultati rilevanti i 
consumi idrici e le altre emissioni inquinanti in atmosfera diverse dalle emissioni di gas 
a effetto serra. Per questo motivo, pur garantendo un’adeguata comprensione dell’attività 
dell’impresa, tali informazioni richiamate dall’Art. 3 comma 2 del Decreto, non sono 
oggetto di rendicontazione nel presente documento.  
Inoltre, con particolare riferimento al rispetto dei diritti umani, considerato il contesto 
operativo e normativo in cui il Gruppo opera, il tema è declinato nell’ambito della gestione 
dei rapporti con i propri dipendenti e con i propri fornitori, nel rispetto dei principi e dei 
valori richiamati dal Codice Etico del Gruppo. 
 
Il perimetro dei dati e delle informazioni economiche e finanziarie è il medesimo del 
Bilancio Consolidato del Gruppo Cassa di Risparmio di Asti al 31 dicembre 2019. 
Il perimetro dei dati e delle informazioni sociali e ambientali include le seguenti società 
consolidate con il metodo integrale all’interno del Bilancio Consolidato del Gruppo:  
-  Cassa di Risparmio di Asti S.p.A., con sede in Piazza Libertà, 23 - Asti. 
-  Cassa di Risparmio di Biella e Vercelli S.p.A. con sede in via Carso 15 - Biella. 
-  Pitagora S.p.A., con sede in Corso Marconi 10 - Torino. 
 
La Società Immobiliare Maristella S.r.l. e le Società-Veicolo (S.P.V.), pur rientrando 
nell’area di consolidamento, risultano prive di dipendenti e non sono oggetto di 
rendicontazione, in quanto non necessarie al fine di comprendere l’attività del Gruppo, 
il suo andamento, i suoi risultati e l’impatto prodotto dalle sue attività.  
Inoltre, la società controllata S.I.G.A. S.r.l non è inclusa in quanto in liquidazione. 
Eventuali ulteriori  eccezioni  al  perimetro  di  rendicontazione  sono  opportunamente 
esplicitate nel testo della presente DNF. 
5 
 