DICHIARAZIONE CONSOLIDATA DI CARATTERE NON FINANZIARIO 2019 
 
Mission 
 
“Essere  un Gruppo commerciale  moderno veloce  e  flessibile  capace di 
competere con eccellenza sul proprio mercato (famiglie e piccole – medie 
imprese), puntando a costruire una relazione duratura con il cliente per 
realizzare vantaggi economici reciproci.” 
Il Gruppo opera secondo i valori di fedeltà, attenzione, ascolto verso il cliente e il 
territorio, sviluppo professionale e valorizzazione delle risorse umane interne. A questi si 
aggiunge oggi il valore dell’imprenditorialità di tutto il personale e la promozione della 
cultura  della  correttezza,  del  rigoroso  rispetto  formale  e  sostanziale  degli  obblighi 
normativi e dei doveri professionali, in sintonia con le richieste della clientela e le capacità 
presenti in azienda. 
È un Gruppo che vuole essere attento e sensibile alla situazione economica e sociale in cui 
si trova a operare e ai mutamenti che la caratterizzano, che riceve l’apprezzamento della 
propria clientela per l’impegno dimostrato nella valorizzazione delle risorse locali e delle 
attività a sostegno dell’economia, che è strettamente legata al territorio di cui si impegna 
ad interpretare nel tempo le esigenze di sviluppo, fornendo sostegno finanziario alla realtà 
locale. 
La salvaguardia della reputazione del Gruppo, sia nei luoghi di lavoro sia al di fuori di 
essi, è richiesta ai componenti degli organi aziendali ed ai dipendenti mediante una 
condotta ispirata al principio dell'integrità morale e ai valori dell'onestà, buona fede, 
trasparenza e riservatezza.  
Il Gruppo promuove il rispetto della dignità umana e il dialogo tra le persone, contrasta 
ogni forma di discriminazione, incentiva la valorizzazione delle risorse umane anche 
mediante percorsi di crescita professionale, garantisce condizioni di lavoro sicure e 
salubri, bandisce ogni forma di vessazione fisica e psicologica.  
Grande importanza è conferita all’esigenza di mantenere alta la propria reputazione 
attuale e prospettica. 
Il Codice Etico di Gruppo e il Regolamento di Gruppo esprimono la sintesi di tali scelte 
strategiche. 
 
 
14 
 