DICHIARAZIONE CONSOLIDATA DI CARATTERE NON FINANZIARIO 2019 
 
 
Benessere dei dipendenti 
 
Il Gruppo è attento al benessere dei propri dipendenti, con agevolazioni e tutele volte a 
migliorarne  la  condizione  lavorativa.  Le  principali  iniziative  di  welfare  aziendale, 
consistono in erogazioni aventi ad oggetto: 
-  la Previdenza Complementare che prevede, a fronte di una quota versata dal 
dipendente, una contribuzione a carico del datore di lavoro; gli aderenti al fondo 
rappresentano il 99% del personale di Cassa di Risparmio di Asti S.p.A. e Biver 
Banca S.p.A.; 
-  l’assistenza sanitaria per tutti i dipendenti e per i familiari fiscalmente a carico; 
condizioni agevolate vengono applicate al coniuge e ai figli non fiscalmente a 
carico previo versamento delle relative quote; 
-  le provvidenze per i figli studenti di dipendenti con ulteriore integrazione per i 
figli che studiano fuori sede; tale trattamento, viene applicato anche ai figli 
adottivi e a quelli in affido; 
-  le provvidenze per dipendenti con figli disabili;  
-  la tutela degli studenti lavoratori: permessi studio totalmente retribuiti per esami 
e tesi, premio di laurea; 
-  le condizioni agevolate su spese e commissioni bancarie, nonché prestiti a 
condizioni favorevoli (in linea con le migliori condizioni del mercato); 
-  il premio anzianità di servizio al compimento dei 25 e 30 anni di servizio; 
-  una regalia, in occasione del Natale, per ogni figlio fino al compimento dei 14 anni 
di età, previsto anche per i figli adottivi e per i figli in affido; 
 
Il Gruppo sostiene inoltre iniziative di socializzazione tra dipendenti anche al di fuori 
dell’orario di lavoro e di promozione di eventi legati al territorio.  Dal   1978  è  stata 
costituita la Polisportiva C.R.Asti, nata con l’intento di coinvolgere in attività ludico 
sportive i dipendenti della Cassa di Risparmio di Asti S.p.A. Nel corso del tempo le 
iniziative si sono ampliate ed oggi il sodalizio raggruppa, nel complesso, circa 960 soci. 
Le  attività  sono  articolate  attraverso  11  distinte  sezioni  che  nell’ambito  di  un 
coordinamento comune a tutta la Polisportiva, si muovono autonomamente, mettendo in 
atto in proprio le diverse iniziative.  
 
67 
 