DICHIARAZIONE CONSOLIDATA DI CARATTERE NON FINANZIARIO 2019 
 
Struttura della Governance di Gruppo 
 
Il Gruppo Cassa di Risparmio di Asti adotta il sistema di Governance tradizionale (detto 
anche classico, basato sulla presenza di un Organo di Amministrazione ed un Collegio 
Sindacale) in quanto risulta il più idoneo ad assicurare l’efficienza della gestione e 
l’efficacia  dei  controlli.  Nell’ambito  del  modello  di  amministrazione  e  controllo 
tradizionale, scelto dalla Capogruppo, sono state attribuite ai diversi Organi sociali le 
funzioni di governo societario, sulla base della normativa vigente e di una specifica 
valutazione. 
Il modello di amministrazione e controllo della Capogruppo è stato ridisegnato con le 
modifiche  statutarie  approvate  dall’Assemblea  degli  Azionisti  del  30  aprile  2015, 
predisposte per ottemperare a quanto previsto dal 1° aggiornamento alla Circolare 285 
“Disposizioni di vigilanza per le banche”, emanato dalla Banca d’Italia il 6 maggio 2014, 
con il quale veniva introdotto il titolo IV del capitolo 1 recante nuove disposizioni in 
materia di governo societario. 
Il disegno di governo societario prevede una distinzione di ruoli e responsabilità degli 
organi sociali così delineata nello Statuto e nel Progetto di Governo societario:  
 
-  l’Assemblea dei Soci; 
-  il Consiglio di Amministrazione all’interno del quale è prevista la costituzione dei: 
▪  Comitato Rischi; 
▪  Comitato Parti Correlate e Soggetti Collegati e Politiche di Remunerazione; 
-  il Presidente del Consiglio di Amministrazione 
-  l’Amministratore Delegato; 
-  il Collegio Sindacale; 
-  il Direttore Generale. 
 
 
 
 
 
 
15 
 