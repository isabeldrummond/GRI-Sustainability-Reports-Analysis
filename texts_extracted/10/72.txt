DICHIARAZIONE CONSOLIDATA DI CARATTERE NON FINANZIARIO 2019 
 
 
 
All’interno del Gruppo prestano servizio 115 risorse appartenenti alle c.d. “Categorie 
Protette” ai sensi della legge 68/99, in aumento di 2 unità rispetto all’anno precedente; la 
distribuzione anagrafica vede una prevalenza dei soggetti con età compresa tra 30 e 50 
anni (69%). 
 
Come previsto dal Codice Etico, il Gruppo ritiene, oltre che doveroso, fondamentale il 
rispetto dei Diritti Umani come un requisito imprescindibile per la propria sostenibilità, 
tutelando e promuovendo tali diritti nello svolgimento delle proprie attività. 
Il Gruppo garantisce il rispetto per le diversità e la non discriminazione in ogni fase della 
vita lavorativa di ciascun collaboratore, garantisce elevati standard di tutela della salute e 
sicurezza  sul  lavoro,  accrescendo  la  consapevolezza  dei  rischi  e  promuovendo 
comportamenti responsabili, anche mediante attività informative e formative. 
La tutela della salute e il benessere psico-fisico del proprio personale sono riconosciuti 
adottando specifici programmi di prevenzione e protezione, responsabilizzando tutti i 
livelli aziendali. 
 
Il  Gruppo  inoltre  garantisce  e  salvaguarda  il  diritto  e  la  libertà  di  associazione  e 
contrattazione collettiva (si evidenzia che il Contratto Collettivo Nazionale di Lavoro di 
settore copre la totalità dei dipendenti e viene descritto e approfondito ai giovani 
neoassunti tramite appositi sessioni formative nei primi giorni di assunzione).  
In particolare si evidenzia come il Gruppo sia da sempre fortemente orientato al dialogo 
con le parti sociali. Annualmente si svolgono numerosi incontri tra le rappresentanze 
sindacali e i vertici aziendali. Per agevolare la partecipazione sindacale dei dipendenti, le 
assemblee indette dai sindacati vengono svolte durante l’orario di lavoro. È stata inoltre 
istituita una bacheca sindacale on line accessibile da tutti i dipendenti tramite l’intranet 
aziendale per le comunicazioni tra sindacato e dipendente. 
 
 
Associazione sindacale 
   2019  2018 
Numero di sigle sindacali  5  5 
Numero iscritti  1.227  1.201 
 
72 
 