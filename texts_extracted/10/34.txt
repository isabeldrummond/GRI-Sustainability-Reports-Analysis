DICHIARAZIONE CONSOLIDATA DI CARATTERE NON FINANZIARIO 2019 
 
Modello organizzativo ex Decreto Lgs. N. 231/2001 
Al  fine  di ottemperare  a quanto previsto  dal  decreto legislativo  n.  231/2001  sulla 
“Disciplina della responsabilità amministrativa delle persone giuridiche, delle società e 
delle associazioni anche prive di personalità giuridica”, le società del Gruppo hanno 
adottato il Modello Organizzativo, rivolto a tutti i soggetti che operano per il Gruppo, 
qualunque sia il rapporto che li lega allo stesso.  
Con riferimento alle “esigenze” individuate dal legislatore nel Decreto e ulteriormente 
dettagliate dall’ABI nelle proprie Linee Guida, le attività ritenute qualificanti il Modello 
sono le seguenti: 
-  sensibilizzazione e diffusione a tutti i livelli aziendali dei principi etici e delle 
regole  di  comportamento  definite  nell’ambito  del  Codice  Etico  e  di 
Comportamento di Gruppo; 
-  analisi dei processi aziendali ed individuazione delle attività sensibili; 
-  mappatura dei rischi reato derivanti dalle occasioni di coinvolgimento delle 
strutture organizzative aziendali in attività sensibili alle fattispecie di reato; 
-  adozione e manutenzione di adeguati protocolli operativi e di controllo a presidio 
delle attività a rischio in modo integrato con la normativa aziendale e con il 
sistema dei controlli interni in essere; 
-  identificazione  dell’Organismo  di  Vigilanza  secondo  criteri  di  competenza, 
indipendenza e continuità di azione ed attribuzione al medesimo di specifici 
compiti di vigilanza sull’efficace e corretto funzionamento del Modello; 
-  definizione e applicazione del sistema disciplinare, caratterizzato da disposizioni 
disciplinari idonee a sanzionare il mancato rispetto delle misure; 
-  definizione e attuazione delle attività di informazione e formazione. 
5.1 Lotta alla corruzione  
Principali rischi rilevati 
Le Società facenti parte del Gruppo Cassa di Risparmio di Asti, così come indicato nel 
proprio  Codice  Etico  e  di  Comportamento,  ispirano  la  propria  attività  ai  principi 
fondamentali di legalità e integrità morale. 
In  tale  solco  l’attività  posta  in  essere  dal  Gruppo  è  orientata  alla  prevenzione, 
monitoraggio  e  mitigazione  anche  del  rischio  di  corruzione,  inteso  sia  come 
strutturazione di attività e controlli posti in essere al fine di intercettare situazioni in cui 
34 
 