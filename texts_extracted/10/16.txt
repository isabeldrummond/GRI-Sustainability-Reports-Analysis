DICHIARAZIONE CONSOLIDATA DI CARATTERE NON FINANZIARIO 2019 
 
 
 
Per maggiori dettagli sul modello di governo adottato si rimanda a quanto riportato nella 
Relazione  sul  Governo  Societario  e  sugli  assetti  proprietari  pubblicata  sul  sito 
istituzionale www.bancadiasti.it. 
 
L’Assemblea dei Soci rappresenta la totalità dei Soci ed è ordinaria o straordinaria ai 
sensi di legge. L’Assemblea Ordinaria è convocata almeno una volta all’anno entro 120 
giorni dalla chiusura dell’esercizio sociale. L’Assemblea Straordinaria è convocata ogni 
qualvolta sia necessario assumere alcuna delle deliberazioni a essa riservate dalla legge. 
 
Il Consiglio d’Amministrazione 
La composizione del Consiglio di Amministrazione e dei Comitati Endoconsiliari è 
conforme a quanto previsto dalla normativa di riferimento. 
Il Consiglio di Amministrazione della Cassa di Risparmio di Asti S.p.A. in carica al 31 
dicembre 2019 è composto da n. 9 amministratori. 
Tale numero è stato stabilito dall’Assemblea Ordinaria dell’aprile 2019 in quanto ritenuto 
adeguato alle dimensioni e alla complessità organizzativa della Banca, al fine di presidiare 
efficacemente l’intera operatività aziendale per quanto di competenza, con particolare 
riguardo alla gestione e ai controlli. 
 
16 
 