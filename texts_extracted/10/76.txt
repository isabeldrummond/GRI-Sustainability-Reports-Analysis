DICHIARAZIONE CONSOLIDATA DI CARATTERE NON FINANZIARIO 2019 
 
Nell’ultimo anno si sono registrati n.10 infortuni al personale di Cassa di Risparmio di 
Asti S.p.A. e n.3 in Biver Banca S.p.A., 8 dei quali identificati come infortunio “in itinere”, 
dovuti a tamponamenti o perdita di controllo dell’autovettura e 5 all’interno dell’ambiente 
lavorativo,  di  cui  due  per  caduta  all’interno  dell’ambiente  lavorativo  e  tre  per 
schiacciamento dita durante la fase di chiusura di porte. 
Per  quanto  concerne  gli  infortuni  dovuti  ad  incidenti  stradali,  si  è  provveduto  a 
consegnare copia dell’informativa relativa agli “Incidenti in itinere”2.  
Per quanto riguarda la caduta all’interno dell’ambiente lavorativo si è provveduto a 
controllare che la stessa non potesse essere stata causata da non conformità presenti 
nell’ambiente in cui l’infortunio è occorso. 
 
Per quanto riguarda gli schiacciamenti delle dita durante la fase di chiusura di porte 
(casseforti e porte finestra) si è programmato un approfondimento dell’attività di 
formazione in relazione al rischio specifico e sono stati realizzati cartelli magnetici da 
applicare alle porte dei mezzi forti al fine di aumentare l’attenzione dell’operatore 
esposto al rischio. 
Nessuno degli incidenti registrati può essere associato o ricondotto a carenze strutturali 
o ad una non conforme organizzazione delle attività lavorative. 
   
                                                             
2 L’incidente in itinere è l’infortunio subìto dal lavoratore durante il normale percorso di andata e ritorno dal 
luogo di abitazione a quello di lavoro, o durante il normale percorso che collega due luoghi di lavoro, se ha più 
rapporti in corso. 
76 
 