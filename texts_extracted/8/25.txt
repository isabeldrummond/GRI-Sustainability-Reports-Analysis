CORPORATE GOVERNANCE 
ED ETICA DI BUSINESS
PAG 24
Lotta alla corruzione attiva e passiva
In linea con l’impegno del Gruppo per la lotta alla corruzione attiva e passiva, il sistema di controllo interno è stato 
rafforzato grazie all’adozione dei cd. Piani Triennali di Prevenzione della Corruzione e Trasparenza (PTPC).
In particolare, le Società ATM S.p.A., ATM Servizi S.p.A., ATM Servizi Diversificati S.r.l., NET S.r.l., GESAM S.r.l. e Rail Diagnostics 
S.p.A. hanno adottato un piano triennale delle misure di prevenzione della corruzione e trasparenza, individuando i relativi 
Responsabili della Prevenzione della Corruzione e Trasparenza (di seguito anche RPCT). Tali soggetti collaborano alla 
predisposizione del PTPC, svolgendo attività di verifica e controllo del rispetto delle prescrizioni in tema di anticorruzione 
e promuovendo la formazione dei dipendenti destinati a operare in settori particolarmente esposti alla corruzione. 
All’interno del PTPC, è possibile trovare anche una sezione dedicata alla verifica sulla insussistenza di inconferibilità 
e incompatibilità degli incarichi di cui al D.Lgs.n. 39 del 2013 e/o di potenziali conflitti di interesse. Il Gruppo di Lavoro 
Anticorruzione presente in ATM S.p.A., inoltre, opera in supporto al RPCT per l’applicazione della normativa di riferimento, 
ed è composto dai rappresentanti delle varie Direzioni con processi più a rischio corruzione.
I Piani Triennali di Prevenzione della Corruzione e della Trasparenza adottati sono a disposizione di tutti gli Stakeholder 
nell’apposita sezione “Società Trasparente” del sito internet istituzionale, puntualmente aggiornata in ossequio alle 
vigenti normative in materia di anticorruzione e trasparenza.
Nel corso del 2017 sono stati impartiti corsi di formazione relativi all’anticorruzione ai diversi livelli della struttura 
organizzativa maggiormente interessati da attività a rischio. In particolare, sono stati svolti corsi sui rischi connessi a 
tematiche specifiche come gli appalti, sul Codice Etico e sulle tematiche anticorruzione e trasparenza. 
Si segnala, inoltre, che nel biennio 2016-2017 non si sono verificati eventi corruttivi e che sono state adottate 
volontariamente nei confronti dei dipendenti le modalità di segnalazione di illecito - whistleblowing - secondo i principi 
consigliati dall’Autorità Nazionale Anticorruzione per le aziende in controllo pubblico. In particolare, il dipendente che 
venga a conoscenza, in ragione del rapporto di lavoro, di una violazione, di un tentativo o sospetto di violazione di illeciti, 
può contattare infatti il proprio diretto superiore gerarchico ovvero inviare una segnalazione scritta al RPCT. 
Rispetto dei diritti umani
Promuovere il rispetto dei diritti umani è prerogativa rilevante del Gruppo ATM. 
In particolare, il rispetto della libertà di espressione è elemento imprescindibile per il Gruppo, così come l’astensione 
da qualsiasi uso di lavoro forzato o minorile, sia direttamente che indirettamente, o tramite subappaltatori. ATM, 
inoltre, è attiva nella promozione dell’uguaglianza di trattamento, all’interno e all’esterno del Gruppo, e non accetta alcun 
tipo di discriminazione o molestia.
Al 31 dicembre 2017, le Società ATM S.p.A., ATM Servizi S.p.A., ATM Servizi Diversificati S.r.l., Nord Est Trasporti S.r.l. 
risultano certificate SA8000: una norma internazionale volta al miglioramento delle condizioni lavorative e dello 
standard qualitativo di approvvigionamento aziendale e che nasce come aggregazione di principi stabiliti da documenti 
internazionali quali la Dichiarazione Universale dei Diritti Umani dell’ONU, la Convenzione delle Nazioni Unite sui Diritti 
dell’Infanzia, le Convenzioni e raccomandazioni ILO (International Labour Organization) e le Convenzioni delle Nazioni 
Unite per eliminare tutte le forme di discriminazione.
La norma SA8000 definisce, in particolare, nove requisiti che il Gruppo intende perseguire in relazione ai seguenti temi, 
prevedendo apposite procedure.