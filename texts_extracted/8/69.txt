RISPETTO PER L’AMBIENTE
PAG 68
Rumore e vibrazioni
Sul fronte dell’inquinamento vibro-acustico, il Gruppo ATM si impegna costantemente nella riduzione del rumore causato 
dall’esercizio dei propri mezzi e dagli impianti di deposito, non solo nel rispetto del quadro legislativo vigente, ma anche in 
un’ottica di prevenzione e miglioramento delle aspettative ed esigenze dei clienti e dei cittadini potenzialmente esposti. 
Il Gruppo gestisce questa tematica in maniera costante e proattiva, attraverso il monitoraggio continuo dei livelli di 
emissioni vibro-acustiche, la manutenzione preventiva, ed a richiesta, della rete e dei rotabili, e la prevenzione attraverso 
soluzioni tecnologiche mirate a ridurre e contenere i possibili impatti sulla comunità.
A questo scopo, il Gruppo ha sviluppato una stretta collaborazione con le funzioni tecniche operative che, attraverso una 
puntuale analisi di indicatori legati al quotidiano monitoraggio dell’impatto vibro-acustico, si manifesta in particolare in 
occasione dei programmi di rinnovo delle flotte dei rotabili e dei componenti per impianti di rete oltre che nella definizione 
dei relativi piani di manutenzione specifici.
ATM si serve anche di una struttura interna dedicata ai rilievi di rumore e vibrazioni, il Laboratorio di vibro-acustica, 
specializzato nella misura dell’impatto vibro-acustico provocato dalle quattro modalità di trasporto (tram, metropolitana, 
autobus e filobus). Per operare, il Laboratorio si serve di un software dedicato che elabora e classifica i dati vibro-metrici 
generati dai carrelli delle vetture metropolitane, misurandoli tramite impianti fissi di rilevamento continuo in galleria. In 
questo modo è possibile valutare lo stato d’usura delle ruote dei carrelli e di conseguenza programmare interventi mirati 
di manutenzione. 
Il Laboratorio ha anche appositamente elaborato un database per la raccolta e la gestione dei reclami relativi al tema 
dell’inquinamento vibro-acustico: l’intero processo di trattamento del reclamo coinvolge diverse funzioni aziendali e si 
formalizza attraverso una piattaforma informatica dedicata denominata CRM di scambio documentale.
Nel corso del 2017, sono stati implementati due Piani di controllo manutentivo mirati al contenimento del rumore della 
linea metropolitana M2.
■ 
Il Piano relativo ai rotabili, che consente di mantenere nel tempo una condizione delle ruote del parco 
veicoli M2 entro i parametri definiti da un sistema automatico di rilevamento delle vibrazioni in metropolitana. 
La realizzazione è stata possibile grazie a un piano di torniture ruote calibrato sull’esito dei dati prodotti 
periodicamente da tale sistema, controllato dal Laboratorio di vibro-acustica.
■ 
Il Piano relativo all’armamento, che consente di mantenere nel tempo le condizioni di binario ottimali 
cadenzando le molature entro tempi opportuni e specifici per le tratte a maggior rischio espositivo di rumore.
Per il futuro, ATM ha, inoltre, definito un Piano d’azione che si pone l’obiettivo di bonifica acustica per quattro aree 
esposte al rumore della linea della metropolitana M2. Nel suo complesso, il Piano prevede interventi di mitigazione 
sonora mediante installazione di barriere acustiche lungo la via di propagazione del rumore da sviluppare nell’arco 
di 12 anni. L’Ente proprietario dell’infrastruttura, ovvero il Comune di Milano, lo ha inserito nei Programmi delle Opere 
Pubbliche del Comune stesso.