LA MOBILITÀ DI ATM
PAG 42
A tal fine, ATM ha adottato politiche basate sulla digitalizzazione dei processi e dei sistemi di informazione al pubblico, 
vendita e accettazione dei titoli di viaggio e sosta elettronici, monitoraggio dei passeggeri trasportati in metro ed una 
piattaforma di gestione dei reclami e delle segnalazioni clienti che è possibile inviare attraverso il sito internet aziendale 
o il canale Twitter ufficiale. In aggiunta, ATM sta lavorando alla realizzazione di un sistema di bigliettazione integrato ed 
interoperabile con tutti gli operatori TPL dei bacini di Regione Lombardia. Nell’ambito di questo obiettivo ATM partecipa 
ai tavoli tecnici del gruppo di lavoro per definire la soluzione tecnologica da adottare. Contestualmente, ATM si è posta 
l’obiettivo di ampliare le funzionalità del proprio motore di calcolo del percorso online, sottoscrivendo dapprima una 
serie di accordi con gli operatori di mobilità condivisa operanti sul territorio lombardo e successivamente avviando gli 
sviluppi necessari a fare in modo che il cliente possa effettuare una ricerca di percorso che fornisca in risposta una 
soluzione di tipo multimodale.
I rischi legati ad una digitalizzazione sempre più crescente hanno portato ad un incremento dei rischi di intrusioni e 
di frodi informatiche. ATM ha quindi iniziato ad adottare politiche di protezione dai rischi informatici, che vengono rese 
note a tutti i dipendenti tramite il Codice Etico informatico, pubblicato sulla intranet aziendale. Nel corso del periodo di 
esercizio sono stati inoltre potenziati i programmi antivirus e i sistemi di firewalling al fine di ridurre tali rischi. ATM ha 
anche sottoscritto una convenzione con CNAIPIC, il Centro Nazionale Anticrimine Informatico per la Protezione delle 
Infrastrutture Critiche, per garantire un’azione più efficace di prevenzione e contrasto alla criminalità informatica in 
appoggio al Comitato Sicurezza interno alla Direzione IT.
In particolare, si segnala che nel corso del biennio 2017/2016 l’infrastruttura IT di ATM è stata completata con la messa 
in esercizio di un datacenter dedicato al disaster recovery/business continuity. Questo datacenter secondario, realizzato 
a circa 15 km di distanza dal primario, è sincronizzato in tempo reale con quest’ultimo, è connesso all’intera rete dati 
geografica e dotato di una propria connettività Internet garantendo la continuità operativa in presenza di guasti a vari 
livelli di severità, il maggiore dei quali è la totale indisponibilità del sito primario anche per periodi prolungati. Inoltre, è 
stata completamente reingegnerizzata e ammodernata l’infrastruttura IT del sistema AVM (Automatic Vehicle Monitoring), 
tramite il quale la Sala Operativa governa la flotta dei mezzi di superficie in esercizio. Con l’adozione di tecnologie allo stato 
dell’arte, la principale delle quali è la virtualizzazione dei sistemi, è stato innalzato il livello di disponibilità dell’infrastruttura, 
aumentate le prestazioni e garantita la continuità del sistema per i prossimi anni.