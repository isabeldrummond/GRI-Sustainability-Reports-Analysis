DICHIARAZIONE CONSOLIDATA 
DI CARATTERE NON FINANZIARIO 2017
PAG 9
■ 
 Sociali
In considerazione del ruolo ricoperto dal Gruppo ATM all’interno del tessuto sociale ed economico dei territori in cui 
opera, particolare attenzione è posta al mantenimento e progressivo miglioramento della qualità dei servizi offerti, con 
particolare riferimento alla soddisfazione dei clienti e al contributo allo sviluppo di città e comunità sostenibili. In linea 
ai molteplici impegni definiti dal Gruppo in ambito sociale, si prevede l’attuazione di una progettualità specifica, volta al 
raggiungimento dei seguenti obiettivi nel prossimo futuro:
■  definizione di un nuovo piano della sicurezza e progressivo incremento delle risorse dedicate e dei sistemi di 
videosorveglianza installati sui mezzi e nelle infrastrutture;
■  progressivo miglioramento dei principali KPI relativi alla qualità e accessibilità del servizio, anche attraverso 
la riqualificazione e/o ricostruzione delle fermate e delle stazioni, così come acquisizioni di nuovo materiale 
rotabile e/o realizzazione di revamping dei mezzi;
■  conclusione del progetto relativo al nuovo ecosistema MaaS (Mobility as a Service) al fine di consentire uno 
scambio puntuale di informazioni inerenti al servizio con gli Stakeholder, e comprendendo progressivamente 
tutti gli operatori di mobilità.
■ 
Attinenti al personale
Il Gruppo è attento a garantire la corretta gestione delle persone e della loro crescita, con particolare riferimento agli 
strumenti utilizzati al fine di promuovere il miglioramento continuo delle condizioni di salute e sicurezza dei dipendenti 
e il loro benessere. In tale ambito, rientrano le numerose attività di formazione realizzate e gli strumenti di Welfare 
messi a disposizione del personale e delle loro famiglie, come ad esempio le strutture dedicate per gli asili nido. In 
linea ai molteplici impegni definiti dal Gruppo in relazione ai temi attinenti al personale, si prevede l’attuazione di una 
progettualità specifica, volta al raggiungimento dei seguenti obiettivi nel prossimo futuro:
■  entro il 2018, adozione e certificazione del Sistema di Gestione della Salute e Sicurezza sul lavoro secondo lo 
standard OHSAS 18001 per ATM S.p.A.;
■  progressiva capillarizzazione e ampliamento dell’attuale Diversity management a tutte le risorse aziendali e a 
tutte le differenze presenti e graduale realizzazione di postazioni di co-working nelle diverse sedi aziendali e 
incentivi per l’utilizzo dello smart working;
■  definizione di un articolato piano di valutazione e valorizzazione delle competenze e di relative politiche 
retributive.
Per maggiori informazioni in merito alle iniziative condotte dal Gruppo ATM, ai principali rischi generati o subiti e agli 
obiettivi stabiliti in tali ambiti, si rimanda alle relative sezioni contenute nel presente documento oltre che alla Relazione 
sulla Gestione al Bilancio di Esercizio e Consolidato.