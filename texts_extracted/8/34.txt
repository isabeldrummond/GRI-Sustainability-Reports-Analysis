LA MOBILITÀ DI ATM
PAG 33
■ 
Presidio congiunto (Security-Polizia Locale) di 4 stazioni metro di corrispondenza sensibili 
■ 
Business Continuity per garantire la protezione di tutte le risorse aziendali (reti, flotta, personale, tecnologia, 
strutture)
È, inoltre, allo studio l’implementazione di tecnologie all’avanguardia per il monitoraggio degli accessi, con particolare 
applicazione alle stazioni della metropolitana.
Per quanto concerne la circolazione e il distanziamento dei treni in sicurezza sulle quattro linee metropolitane in esercizio 
a Milano, sono presenti sistemi di segnalamento con tecnologie di protezione e gradi di automazione differenti e capaci 
di inviare e gestire informazioni relative alla posizione dei treni e alle condizioni della linea. La sicurezza della circolazione 
dei mezzi di superficie, invece, è principalmente gestita attraverso la puntuale realizzazione di attività manutentive volte 
ad assicurare il corretto funzionamento delle tecnologie installate.
Anche Metro Service A/S ha istituito un sistema di gestione per la tematica sicurezza al fine di garantire la conformità 
a leggi, regolamenti e disposizioni contrattuali in materia. La Società registra e valuta i rischi relativi alla sicurezza e 
definisce annualmente obiettivi quantitativi e qualitativi sottoposti a revisione nel corso dell’esame di gestione annuale.
Tra le tematiche afferenti al tema della sicurezza percepita dai clienti, il vandalismo costituisce sicuramente un ulteriore 
ambito d’azione rilevante per il Gruppo: la sua gestione permette, infatti, di proteggere l’integrità dei mezzi di trasporto 
e del patrimonio dell’azienda, diminuendo così i costi sostenuti per la rimozione dei graffiti ed incrementando il livello 
di qualità offerto. Tale obiettivo viene perseguito attraverso specifiche procedure in termini di Security e la stretta 
collaborazione con la Prefettura di Milano e le Forze dell’Ordine, così come le attività di monitoraggio attraverso impianti 
tecnologicamente avanzati. L’attenzione che ATM ha rivolto al tema del vandalismo, ha portato a una forte diminuzione 
del numero di imbrattamenti dei treni e di atti vandalici in generale.
 
Facciamo bella la nostra città
“FACCIAMO BELLA LA NOSTRA CITTÀ” è un progetto promosso dall’Assessorato Lavori pubblici e Arredo urbano del 
Comune di Milano in collaborazione con ATM, volto a far conoscere il graffitismo vandalico, le sue origini e le sanzioni 
previste per contrastarlo.