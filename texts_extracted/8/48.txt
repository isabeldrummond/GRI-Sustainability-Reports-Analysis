PERFORMANCE LUNGO LA 
CATENA DEL VALORE
PAG 47
Composizione della catena di fornitura del Gruppo ATM in Italia e % acquistato
84 % 14 % 2 %
Forniture Servizi Lavori
In relazione alla percentuale dell’acquistato in Italia presso fornitori italiani, si segnala che tale valore si attesta al 93%, in 
diminuzione del 6% circa rispetto al 2016.
Come statuito nel Codice Etico di ATM, ogni Società del Gruppo “garantisce un rapporto di reale e corretta concorrenza 
tra i fornitori”. A sua volta la Politica per la Qualità, Ambiente e la Sicurezza precisa che le strategie di sviluppo sostenibile 
del Gruppo presuppongono, tra l’altro, l’impegno per un miglioramento continuo degli aspetti ambientali, di salute e 
di sicurezza sul lavoro connessi alle proprie attività, anche mediante il puntuale presidio dei rapporti con fornitori/
subappaltatori e subfornitori. 
La gestione responsabile della catena di fornitura è quindi una componente essenziale della strategia del Gruppo, che 
si impegna così a garantire la massima qualità dei prodotti e servizi acquistati, nel rispetto dei criteri tecnici ambientali 
e sociali stabiliti dagli atti di gara, dai disposti contrattuali e dai regolamenti del Gruppo ATM. Per queste ragioni, il 
Regolamento aziendale per l’affidamento dei contratti disciplina interamente l’iter autorizzativo delle spese, la firma di 
ordini e contratti e, per le procedure sotto soglia, le modalità di affidamento. L’entrata in vigore del Nuovo Codice Appalti 
D.Lgs. 50/2016, infatti, ha comportato, oltre alla rivisitazione del Regolamento per l’affidamento dei contratti, approvato 
dal Consiglio di Amministrazione della Capogruppo ATM S.p.A., una profonda revisione degli atti per tutti gli ambiti di 
acquisto (lavori, forniture e servizi).
In ATM S.p.A. è attiva la procedura di valutazione dei fornitori di beni e di servizi che ha le finalità di promuovere e sostenere 
gli stessi nelle azioni di miglioramento del servizio e dell’impatto ambientale e per valutarne globalmente le prestazioni 
rispetto alla Politica di ATM per la Qualità, l’Ambiente e la Sicurezza. 
In conformità ai requisiti della norma SA8000, le Società ATM S.p.A., ATM Servizi S.p.A., ATM Servizi Diversificati S.r.l. e 
NET S.r.l. collaborano solo con fornitori e partner che adottano e praticano le stesse logiche operative di rispetto per il 
dipendente e per il cliente: i fornitori infatti, prima di ricevere un ordine da tali Società, devono produrre la certificazione 
SA8000 oppure un’autocertificazione in cui sottoscrivono di adempiere agli obblighi previsti dalla norma; sulla base di 
ciò al momento della valutazione semestrale viene aggiornato il registro dei fornitori. È allo studio una diversa modalità di 
assegnazione del punteggio che privilegi coloro che sono dotati di certificazione SA8000 rispetto a quelli che presentano 
soltanto un’autocertificazione del rispetto dei requisiti e sono stati incrementati gli audit dei settori ritenuti più critici.