CORPORATE GOVERNANCE 
ED ETICA DI BUSINESS
PAG 23
applica ai dipendenti, agli amministratori di ATM S.p.A. e delle Società del Gruppo e a tutti coloro che, direttamente o 
indirettamente, stabilmente o temporaneamente, instaurano a qualsiasi titolo rapporti e relazioni di collaborazione o 
operano nell’interesse di qualsivoglia Società del Gruppo, senza alcuna eccezione. Tramite il Codice Etico, le Società del 
Gruppo si impegnano a contribuire al benessere, alla qualità della vita e alla crescita della comunità nella quale operano 
attraverso l’erogazione di servizi efficienti, tecnologicamente avanzati, con particolare attenzione ai loro risvolti sociali, 
alle esigenze della collettività e al rispetto dell’ambiente. Inoltre, anche Metro Service A/S si è dotata di un Codice Etico, 
in linea alle caratteristiche del Codice Etico di Gruppo, a testimonianza dell’impegno della Società per il rispetto delle 
tematiche relative a diritti umani, condizioni di lavoro, anticorruzione e responsabilità ambientale.
Inoltre, si adottano specifici programmi e procedure interne al fine di promuovere la trasparenza del business. Ne sono 
un esempio i Programmi per la Trasparenza e l’Integrità (PTI) delle principali Società del Gruppo3, improntati ai principi 
normativi in materia di pubblicità, trasparenza e diffusione delle informazioni dettati dal D .Lgs. 33/2013 e che si pongono 
l’obiettivo di introdurre e attuare misure di trasparenza, intese quali efficace e totale accessibilità alle informazioni 
concernenti l’organizzazione e l’attività della Società. La trasparenza consente, attraverso le suddette misure, di attuare il 
principio democratico e i principi costituzionali di uguaglianza, imparzialità, buon andamento, responsabilità, efficacia ed 
efficienza nell’utilizzo delle risorse pubbliche; essa è condizione di garanzia delle libertà individuali e collettive nonché 
dei diritti civili, politici e sociali, integrando il diritto ad una buona amministrazione e concorrendo alla realizzazione di una 
amministrazione aperta al servizio del pubblico.
Modello 231
Nel perseguimento della gestione delle attività aziendali sulla base dei valori di efficienza, correttezza e lealtà, le principali 
Società del Gruppo hanno adeguato il proprio modello di organizzazione, gestione e controllo alle prescrizioni del 
D.Lgs. 231/01. In particolare, tale scelta mira a garantire l’integrità del Gruppo e rafforzare il sistema di controllo interno, 
migliorando l’efficacia e la trasparenza nella gestione delle attività aziendali, assicurando il rispetto degli adempimenti 
previsti dal D.Lgs. 231/2001 così come sensibilizzando tutti i soggetti che collaborano con ATM in relazione ai principi di 
trasparenza e correttezza.
Ad integrazione del Codice Etico, il Codice di Comportamento 231 raccoglie i principi etici e i valori che informano la 
cultura aziendale e che devono ispirare condotte e comportamenti di coloro che operano nell’interesse del Gruppo, sia 
all’interno che all’esterno dell’organizzazione aziendale, al fine di evitare e prevenire la commissione di reati, presupposto 
della responsabilità amministrativa degli enti prevista dal D.Lgs. 231/2001. 
Nel corso del 2017, sono state organizzate in modo sistematico attività formative destinate alle figure apicali, al management 
e al personale operativo per le discipline inerenti il D.Lgs. 231/2001. Nel corso del 2018, i modelli 231 attualmente esistenti 
verranno aggiornati a seguito di attività di risk assessment relative alle più recenti variazioni normative e ai cambiamenti 
organizzativi derivanti anche dal riassetto societario. 
L’Organismo di Vigilanza vigila sull’applicazione del Modello 231 di ATM e monitora le modalità di attuazione e le attività 
di aggiornamento.
3 I PTI sono parte integrante dei Piani triennali di prevenzione della corruzione e trasparenza, dei quali si presentano le caratteristiche principali 
all’interno della sezione “Lotta alla corruzione attiva e passiva” del presente documento.