IL PROFILO DEL GRUPPO ATM
PAG 19
Matrice di materialità
La matrice di materialità ha lo scopo di presentare le tematiche di sostenibilità considerate più rilevanti per il Gruppo 
ATM e per i suoi Stakeholder. Al fine di identificare le tematiche materiali volte ad assicurare la corretta rappresentazione 
e comprensione dell’attività del Gruppo, del suo andamento, dei suoi risultati e dell’impatto dalla stessa prodotta è stata 
adottata una metodologia basata sulle seguenti fasi:
■ 
identificazione delle tematiche: É stato analizzato il contesto di riferimento e i principali trend del settore 
trasporto pubblico. In particolare, sono stati analizzati: informazioni relative al Gruppo ATM in ambito 
di sostenibilità presenti sui precedenti Bilanci di Sostenibilità, Bilanci SA8000 e altra documentazione 
interna, analisi di benchmarking dei principali player del settore Trasporti in Italia e all’estero, linee guida 
di rendicontazione “GRI Standards”, studi nazionali ed internazionali, disposizioni e linee guida nazionali e 
comunitarie relative alle informazioni di carattere non finanziario (Decreto Legislativo 254/2016, Direttiva 
Europea  2014/95/UE,  Comunicazione  della  Commissione  Europea “Orientamenti  sulla  comunicazione 
di informazioni di carattere non finanziario” 2017/C 215/01, UN Sustainable Development Goals (SDGs) e il 
documento “The Global Risks Report 2017” del World Economic Forum). 
■ 
valutazione interna: Le tematiche identificate sono state sottoposte alla valutazione del top management 
del Gruppo. La valutazione, avvenuta durante un workshop appositamente organizzato, è stata effettuata 
sulla base della rilevanza delle tematiche per il Gruppo e per gli Stakeholder in considerazione degli impatti 
economici, ambientali e sociali (positivi e negativi), generati e/o subiti dall’organizzazione.  Al fine di elaborare 
le valutazioni date alle tematiche individuate è stata inoltre eseguita una prioritizzazione degli Stakeholder del 
Gruppo, valutata direttamente dal top management durante il workshop. In linea con gli impegni del Gruppo in 
ambito di sostenibilità, gli Stakeholder esterni del Gruppo saranno maggiormente coinvolti in futuro al fine di 
migliorare il processo di analisi di materialità. 
■ 
elaborazione della matrice di materialità: Le valutazioni raccolte sono state elaborate e sottoposte alla 
valutazione del Consiglio di Amministrazione di ATM S.p.A.. Le analisi hanno permesso l’identificazione di 
27 tematiche rilevanti, come desumibile dalla matrice di materialità presentata di seguito. Si segnala che, 
in considerazione delle caratteristiche specifiche del business, l’ulteriore tematica “Gestione sostenibile 
delle risorse idriche” non è stata considerata particolarmente rilevante al fine di assicurare la comprensione 
dell’attività del Gruppo, del suo andamento, dei suoi risultati e dell’impatto dalla stessa prodotto. Ciò 
nonostante, all’interno del presente documento si presenta una breve descrizione delle modalità di gestione 
inerenti a tale tematica.
 