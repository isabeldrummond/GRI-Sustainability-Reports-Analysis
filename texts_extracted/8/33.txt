LA MOBILITÀ DI ATM
PAG 32
Il Comitato di Sicurezza ATM si riunisce periodicamente con lo scopo di analizzare le problematiche derivanti dalle 
diverse esperienze e le segnalazioni che provengono dai vari settori dell’Azienda, nonché di programmare l’impiego di 
ulteriori risorse per la gestione di azioni di tutela o protezione particolari. Anche il Comitato vede la partecipazione della 
Polizia di Stato, dei Carabinieri e della Polizia Locale. 
Con riferimento al D.M. 154/2009 sui servizi di sicurezza sussidiaria, ATM si avvale anche di un apposito Regolamento 
approvato dalla Questura di Milano, secondo cui vengono regolate le responsabilità e le attività della Centrale Security 
(attività di monitoraggio e controllo degli spazi ATM) e delle Guardie Particolari Giurate ATM, nonché le procedure 
condivise con le Forze dell’Ordine. Tutte le procedure in materia di sicurezza vengono raccolte all’interno di un apposito 
portale, così come la reportistica relativa ad eventi legati alla sicurezza.
Nel corso degli ultimi due anni, ATM ha incrementato l’organico degli addetti alla sicurezza fino a raggiungere il numero 
di 232 unità operative (+4% rispetto al 2016).
Personale addetto alla sicurezza5
Tipologia al 31.12.2017 al 31.12.2016
Armato 86 99
Non armato 146 124
TOTALE 232 223
Nell’ambito del progetto di incremento delle risorse impiegate nel settore Security, nel 2017 ATM ha completato il primo 
ciclo di formazione di Guardie Particolari Giurate per il conseguimento della certificazione di addetti alla sicurezza 
sussidiaria, rilasciata dalla Questura di Milano.
L’attuale assetto, in Italia, prevede oltre 5.000 telecamere e circa 4.000 allarmi che garantiscono agli addetti Security 
ATM il supporto 24 ore su 24, 7 giorni su 7. In termini di risultati raggiunti nel 2017, sono state drasticamente ridotte le 
aggressioni al personale.
Nell’ottica di un sempre continuo aumento della sicurezza diffusa e percepita, sono previsti ulteriori incrementi delle 
risorse dedicate e operazioni congiunte.
■ 
Abilitazione di 70 nuove guardie e aggiornamento di 30 guardie già abilitate
■ 
Aggiornamento di 10 addetti e formazione di 10 nuovi addetti Centrale Security 
■ 
Squadre miste (Security-controllori) a bordo delle linee di superficie
5 Tale dato fa riferimento al personale addetto alla sicurezza di ATM S.p.A., ATM Servizi S.p.A., ATM Servizi Diversificati S.r.l. e NET S.r.l..