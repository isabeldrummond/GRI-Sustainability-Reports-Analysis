LA MOBILITÀ DI ATM
PAG 40
Integrazione tariffaria
In questo ambito, i servizi di TPL gestiti da ATM Servizi S.p.A. e da NET S.r.l. vengono regolati da specifiche disposizioni 
della normativa regionale ed ex provinciale. 
Esiste anche un’integrazione della rete di vendita per titoli di viaggio che non godono di utilizzo integrato sulla rete: 
i biglietti per il servizio ferroviario regionale vengono venduti attraverso canali ATM, grazie ad un apposito accordo 
commerciale che li disciplina. I possibili rischi e/o problemi derivanti da questi sistemi, sono legati ai contenziosi in 
sede di ripartizione degli introiti, spesso verificatosi. Tuttavia, l’Agenzia di Bacino sta lavorando ad un nuovo sistema di 
integrazione che potrebbe comprendere un diverso sistema di ripartizione degli introiti.
Inoltre, è stato implementato un primo step del progetto MaaS (Mobility as a Service): tale sistema consentirà lo 
scambio dei dati con gli Stakeholder per fruire di informazioni e di tariffe puntuali ed in tempo reale, comprendendo 
progressivamente tutti gli operatori di mobilità. Al momento, sul sito web e APP di ATM si possono trovare informazioni 
e possibilità di accesso alla prenotazione di bike sharing, car sharing, piano dei voli degli aeroporti lombardi, piano di 
partenze e arrivo dei treni nelle stazioni di Milano.
Sulla base di finanziamenti regionali e comunali ATM sta realizzando, insieme agli altri vettori di trasporto, il nuovo sistema 
di bigliettazione elettronica SBE a livello regionale, il grande centro di controllo che verrà installato presso la sede ATM 
di Monterosa consentirà interoperabilità e integrazione tariffaria tra i diversi attori di TPL compreso il vettore ferroviario.
Gestione e sviluppo dell’infrastruttura
Dalla pianificazione dei percorsi delle linee di autobus fino alla costruzione di nuove linee metropolitane, il Gruppo mostra 
una forte influenza sul rapporto tra il cliente/cittadino e la città stessa. Per questa ragione, in quanto interlocutore diretto 
verso i soggetti che hanno a capo la gestione delle infrastrutture, ATM ha la responsabilità di sottoporre quelli che sono i 
miglioramenti/adeguamenti della rete e delle infrastrutture esistenti, necessari per lo sviluppo della Città metropolitana. 
È fondamentale che le infrastrutture del Gruppo siano sempre idonee allo svolgimento del servizio a cui sono destinate 
e che le prestazioni siano costantemente in linea con le nuove necessità dei clienti-cittadini, così da assicurare 
sempre un livello massimo di fruizione del servizio e un alto grado di soddisfazione da parte di tutta la comunità.
È compito del Gruppo anche suggerire ai decisori le strategie per la gestione delle infrastrutture col fine di garantire 
la sicurezza, l’affidabilità e, per quanto possibile, la flessibilità verso il cliente e le sue necessità. Tra le principali linee 
guida che dirigono le strategie da adottare vi è sicuramente il PUMS (Piano Urbano della Mobilità Sostenibile), elemento 
fondamentale di programmazione a livello di area metropolitana, il Programma Triennale delle Opere e il Programma 
Biennale delle Forniture, elementi operativi a breve-medio termine del Comune per lo sviluppo degli interventi. Insieme a 
questi, il Gruppo ha implementato appositi strumenti di indagine della mobilità che vengono aggiornati periodicamente 
per valutare l’andamento, la richiesta e i flussi di mobilità per singola mobilità di trasporto. A livello di micro interventi 
(manutenzione straordinaria, miglioramenti, modifiche) queste vengono recepite attraverso vari canali (istituzionali, 
clientela e manutentori).
In particolare, nel biennio 2016-2017, sono state realizzate, ed entrate in esercizio, le seguenti opere infrastrutturali:
■ 
rifacimento dell’armamento tranviario in Piazza Nigra;
■ 
prima fase di rifacimento dell’armamento tranviario in Piazza V giornate;
■ 
rifacimento Media Tensione SSE San Donato;
■ 
intervento di consolidamento della galleria a binario unico tra le stazioni di Lambrate e Piola;