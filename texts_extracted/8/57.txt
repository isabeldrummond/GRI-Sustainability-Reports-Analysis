LE PERSONE DEL GRUPPO E 
LA RESPONSABILITÀ SOCIALE
PAG 56
che i dipendenti, svolgendo attività correlate alla sicurezza, si sottopongano a programmi di formazione estesi con test 
periodici per garantire che vengano mantenute le competenze pertinenti.
Per promuovere l’ulteriore sviluppo professionale e personale dei dipendenti, Metro Service gestisce tutto il lavoro 
amministrativo in relazione all’istruzione pertinente per il business, incluso il pagamento delle tasse e del materiale 
scolastico e offre orari di lavoro flessibili per completare il programma di formazione. Inoltre la Società ha istituito tre 
comitati di istruzione che rappresentano steward, tecnici e personale della sala di controllo. Lo scopo dei comitati è di 
assicurare, mantenere e continuare lo sviluppo dell’istruzione e della riqualificazione di questi gruppi di dipendenti.
ATM, allo scopo di garantire la massima trasparenza in ordine all’attività di formazione e sviluppo delle risorse, si è data 
specifiche procedure interne nell’ambito delle norme di riferimento. Le procedure sono pubblicate nel sito istituzionale 
e accessibili a tutto il personale del Gruppo.
Dal 1999, ATM dispone di un centro di formazione e orientamento al lavoro, Campus ATM, accreditato presso la Regione 
Lombardia per la progettazione e l’erogazione di attività formativa e di orientamento. Il Campus, certificato ISO 9001, 
verifica costantemente la qualità delle attività erogate (formazione, selezione, altri processi di sviluppo) ed è attento a 
rilevare i segnali di eventuali disagi manifestati dagli allievi in aula.
In particolare, nel corso del 2016 e 2017, sono stati realizzati molteplici progetti che prevedono innovazioni per la didattica 
e per i contenuti. Nello specifico, sono stati realizzati interventi formativi per il personale tecnico ed amministrativo 
sui metodi della lean organization, al fine di efficientare i processi lavorativi e sono stati realizzati percorsi formativi 
sia in aula che online per informare e sensibilizzare il personale sulle normative e buone pratiche in materia di tutela 
dell’ambiente (aria, acqua, suolo, rifiuti, rumore ecc.). Nella realizzazione delle attività di formazione si applicano, inoltre, 
numerosi strumenti didattici digitali e modalità formative più esperienziali, come ad esempio con il “Dialogo al buio” 
per rinforzare l’ascolto, l’escape room per allenare la capacità di lavoro di gruppo, le “palestre della formazione” per 
apprendere nuove competenze attraverso la sperimentazione fisica ed emotiva. Gli strumenti della mentorship e dello 
shadowing, inoltre, facilitano l’apprendimento attraverso l’interazione con best performer aziendali. L’utilizzo dei fondi 
interprofessionali per la formazione “Fonservizi” e “Fondirigenti”, attraverso una rigorosa disciplina interna in ambito 
amministrativo, ha assicurato, anche nel 2017, la copertura dei costi della formazione.
Nel 2017, Metro Service ha aumentato l’investimento nella formazione manageriale, project management e nella 
formazione degli istruttori interni. In totale, la società ha erogato oltre 30 mila ore in formazione nel 2017: un incremento 
di quasi 1.000 ore rispetto al 2016. 
Nel 2017, è stato inoltre avviato lo sviluppo di un simulatore da utilizzare nella formazione di steward e train dispatchers 
che consentirà di ridurre i tempi di formazione, in quanto più persone possono essere addestrate contemporaneamente.
Welfare e qualità dell’ambiente lavorativo
Il Gruppo si impegna da sempre ad investire sulla qualità dell’ambiente e degli spazi di lavoro, così da creare una comunità 
di dipendenti soddisfatti ed un clima interno sereno e partecipativo, con conseguente impatto positivo su molteplici 
dimensioni: motivazione, collaborazione, coinvolgimento, partecipazione, circolazione delle informazioni, flessibilità e 
fiducia tra le persone, prevenzione dei conflitti e delle vertenze. La crescita risulta quindi evidente, soprattutto in termini 
di produttività, efficacia del servizio erogato e qualità del servizio ai clienti/passeggeri.
Il sistema di welfare ATM si rivolge a tutti i dipendenti con l’obiettivo di favorire il benessere delle persone e dei 
loro familiari, in un’ottica di miglioramento della qualità di vita. Questo obiettivo passa anche dal garantire la qualità 
dell’ambiente lavorativo attraverso strumenti e iniziative concrete.