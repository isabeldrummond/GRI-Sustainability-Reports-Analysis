LA MOBILITÀ DI ATM
PAG 31
La mobilità
di ATM
Principali dati sul servizio di trasporto
Nel corso del 2017, il Gruppo ATM ha raggiunto i seguenti principali risultati4 in termini di servizio di trasporto:
■ 
Oltre 813 milioni di passeggeri trasportati
■ 
Oltre 177 milioni di km percorsi
■ 
Oltre 1.200 km2 di territorio servito
Security & Safety
ATM si mostra da sempre molto attenta ai temi della sicurezza, sia nelle stazioni sia a bordo dei propri mezzi: la tutela 
della sicurezza dei dipendenti, dei passeggeri e la salvaguardia del patrimonio aziendale sono, infatti, al centro della 
strategia del Gruppo. Tale strategia si attua tramite una costante presenza sul territorio, col fine di poter migliorare i livelli 
di sicurezza percepita, offrendo al contempo ambienti più sicuri ed una migliore qualità dei servizi offerti. 
Ciò è possibile anche grazie alla stretta collaborazione tra i settori ATM preposti e le Forze dell’Ordine presenti sul 
territorio, con particolare attenzione alle linee metropolitane e di superficie più frequentate, ai parcheggi gestiti da ATM 
e a tutte le sedi e depositi aziendali. Infatti, il sostegno ricevuto da parte della Prefettura di Milano, dei Carabinieri e della 
Polizia Locale, ha permesso alle Guardie Particolari Giurate ATM di offrire servizi di sicurezza più completi ed efficaci: 
risultati importanti sono stati raggiunti negli ultimi anni grazie ad uno sguardo sempre più vigile delle squadre itineranti 
e attraverso presidi fissi nelle stazioni. 
4 I dati fanno riferimento al servizio svolto da ATM Servizi S.p.A. nella Città metropolitana di Milano, con la funicolare di Como; da NET S.r.l. nella Città 
metropolitana di Milano e nelle province di Monza e Brianza, Bergamo e Lecco; da Metro Service A/S nella città di Copenaghen.