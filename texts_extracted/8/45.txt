PERFORMANCE LUNGO LA 
CATENA DEL VALORE
PAG 44
Performance
lungo la catena del valore
Strategie di business
La definizione di una strategia di business consente, in funzione degli input forniti dalla proprietà e dei trend di mercato, 
di poter sviluppare gli ambiti definiti prioritari e a valore dal Gruppo, mantenendo un equilibrio finanziario e permettendo 
di declinare gli stessi in obbiettivi specifici per ogni Direzione.
In tal senso, ATM ha deciso di stilare delle linee guida del Gruppo, condivise con il Consiglio d’Amministrazione, utili a 
definire un primo piano investimenti 2018-2020. Le linee strategiche del Gruppo vengono pubblicate in maniera del tutto 
trasparente attraverso la reportistica prodotta, tra cui il presente documento.
La strategia poggia sui pilastri fondamentali delineati dal Gruppo e identificati in relazione alle richieste ed esigenze dei 
portatori di interesse. In questa ottica, fattori determinanti sono sicuramente l’efficienza e l’attrattività dei servizi offerti, 
che sono alla base dell’esistenza del business stesso. Congiuntamente, il Gruppo deve mantenere livelli di innovazione 
che siano in linea col progresso tecnologico e digitale e integrare progressivamente le linee strategiche con l’idea di 
sviluppare un servizio di mobilità sempre più sostenibile, soprattutto in ottica ambientale. 