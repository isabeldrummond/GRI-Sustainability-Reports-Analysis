DICHIARAZIONE CONSOLIDATA 
DI CARATTERE NON FINANZIARIO 2017
PAG 8
Per quanto riguarda, invece, gli ambiti previsti dal D.Lgs. 254/2016, è riportata di seguito una sintesi delle 
progettualità pianificata per ciascuna area:
■ 
Lotta alla corruzione attiva e passiva 
Nell’ambito delle attività realizzate dal Gruppo in materia di lotta alla corruzione attiva e passiva, si segnala che le Società 
ATM S.p.A., ATM Servizi S.p.A., ATM Servizi Diversificati S.r.l., NET S.r.l., GESAM S.r.l. e Rail Diagnostics S.p.A. hanno adottato 
un Piano Triennale delle misure di Prevenzione della Corruzione e Trasparenza (PTPC), nominando i relativi responsabili 
in materia. In linea ai molteplici impegni definiti dal Gruppo in materia di lotta alla corruzione attiva e passiva, si prevede 
l’attuazione di una progettualità specifica, volta al raggiungimento dei seguenti obiettivi nel prossimo futuro:
■  entro il 2018, aggiornamento dei modelli di organizzazione, gestione e controllo ex D.Lgs. 231/2001, a seguito 
della realizzazione di attività di risk assessment in considerazione delle più recenti variazioni normative e 
ai cambiamenti organizzativi derivanti anche dal riassetto societario determinato dall’incorporazione di ATM 
Servizi S.p.A. dal 1° aprile 2018;
■  costante aggiornamento del Codice Etico e relativa diffusione capillare.
■ 
Ambiente
Il Gruppo ATM è attivo nella promozione costante di iniziative volte alla tutela dell’ambiente, con particolare riferimento 
alle azioni di efficientamento energetico legate ai servizi offerti. A dimostrazione di tale impegno, si segnala la recente 
approvazione della Politica per la Qualità, l’Ambiente e la Sicurezza. In linea ai molteplici impegni definiti dal Gruppo in 
materia ambientale, si prevede l’attuazione di una progettualità specifica, volta al raggiungimento dei seguenti obiettivi:
■  entro il 2030, raggiungimento del 100% del materiale rotabile full-electric;
■  entro il 2020, raggiungimento della seguente composizione della flotta automobilistica: 60% di bus diesel; 
25% di bus ibridi; 15% di bus elettrici;
■  entro il 2020, riduzione del 20% delle emissioni di CO generate, (rispetto ai valori di riferimento del 2005), in 
2
seguito all’adesione al Piano di Azione per l’Energia Sostenibile (PAES), anche grazie al progressivo incremento 
di utilizzo di sistemi di generazione di energia da fonti rinnovabili.
■ 
Rispetto dei diritti umani
Nell’ambito dell’impegno del Gruppo in materia di diritti umani, in aggiunta al Codice Etico delle Società di diritto italiane 
e del Codice Etico di Metro Service A/S, si segnala che, dal 2012, le società ATM S.p.A., ATM Servizi S.p.A., ATM Servizi 
Diversificati S.r.l. e NET S.r.l. hanno ottenuto la certificazione SA8000 per i loro sistemi di responsabilità sociale: una 
dimostrazione dell’attenzione del Gruppo verso il raggiungimento dei più alti standard lungo l’intera catena del valore. 
In linea ai molteplici impegni definiti dal Gruppo in materia di rispetto dei diritti umani, si prevede l’attuazione di una 
progettualità specifica, volta al raggiungimento dei seguenti obiettivi nel prossimo futuro:
■  entro il 2018, rinnovo della certificazione SA8000 per le Società ATM S.p.A., ATM Servizi S.p.A., ATM Servizi 
Diversificati S.r.l. e NET S.r.l.;
■  entro il 2018, ottenimento della certificazione SA8000 per le Società GESAM S.r.l. e Rail Diagnostics S.p.A.;
■  progressiva  revisione  delle  procedure  di  acquisto  volte  all’assegnazione  di  punteggi  specifici  per  la 
valutazione dei fornitori in base ai requisiti SA8000.