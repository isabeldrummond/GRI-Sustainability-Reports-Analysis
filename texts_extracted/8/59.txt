LE PERSONE DEL GRUPPO E 
LA RESPONSABILITÀ SOCIALE
PAG 58
e competitività dei servizi erogati. Ciò non può essere attuato senza operare una costante prevenzione di incidenti e 
malattie professionali del proprio personale, senza garantire l’efficacia e l’efficienza nel presidio dei processi e la relativa 
gestione del rischio e delle opportunità.
A tal fine, il Gruppo ATM promuove una costante azione volta ad identificare i pericoli per la salute e per la sicurezza, a valutare gli eventuali 
rischi residui ed a implementare adeguate misure di prevenzione. Da qui la decisione di ATM S.p.A. di certificare il proprio sistema di 
gestione della sicurezza durante il 2018 secondo gli standard della OHSAS 18001. La certificazione costituisce un fattore determinante e 
significativo, che evidenzia la priorità di perseguire gli obiettivi definiti, ponendo in primo piano l’attenzione verso tutte le parti interessate, 
comprese le prestazioni dei propri fornitori. Ciò ha determinato nel 2017 una significativa attività nella redazione dei documenti 
fondamentali per la gestione del futuro Sistema di Gestione della Salute e Sicurezza sul lavoro (SGS) fondamentalmente costituiti da:
■ 
manuale del Sistema di Gestione della Salute e Sicurezza sul lavoro (SGS);
■ 
procedure del SGS;
■ 
istruzioni operative / istruzioni di lavoro;
■ 
ordini di servizio – comunicazioni interne.
Metro Service ha invece elaborato una propria health policy, che si basa su un modello in cinque fasi raccomandato dal Servizio Sanitario 
Nazionale danese “Sundhedsstyrelsen”, e i cui sforzi sono stati definiti con attenzione a Dieta, Fumo, Alcool, Esercizio fisico e Stress. 
Infortuni, malattie professionali e idoneità sono solo alcuni degli effetti derivanti da valutazioni incomplete o inadeguate dei rischi sulla 
salute e sicurezza. Obiettivo del Gruppo è ridurre il numero di questi eventi, così da garantire un ambiente di lavoro più sicuro attraverso 
personale formato e competente. Allo stesso modo, la conformità legislativa, l’evasione delle prescrizioni emesse dagli Enti di controllo 
(es. ATS) e la successione/avvicendamento delle figure o ruoli previsti dalle normative SSL sono focus imprescindibili per il Gruppo. 
L’analisi dell’andamento degli eventi infortunistici è in linea con l’anno precedente, a riprova dell’esito positivo del continuo 
impegno profuso a tutti i livelli nelle varie aziende del Gruppo nella tutela dei lavoratori attraverso le molteplici forme di 
prevenzione e protezione poste in atto nell’ultimo quinquennio, con un significativo “utile” in termini di disponibilità, 
produttività ed efficienza delle risorse impegnate nei vari processi.
L’Istituto Nazionale Assicurazione Infortuni sul Lavoro (INAIL) definisce regolarmente i premi assicurativi contro gli infortuni in relazione 
alla natura, modalità di svolgimento ed altre circostanze specifiche inerenti le attività realizzate dai dipendenti del Gruppo ATM in Italia.  