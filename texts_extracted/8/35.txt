LA MOBILITÀ DI ATM
PAG 34
Qualità dei servizi e customer experience 6
Il Gruppo pone costante attenzione al miglioramento del livello di qualità del servizio al fine di garantire un’elevata e gratificante 
esperienza di viaggio. L’ascolto del cliente è una leva strategica importante per individuare e comprendere sempre meglio i bisogni e 
le aspettative della clientela, ed offrire risposte adeguate in modo efficiente, efficace, sostenibile e tecnologicamente all’avanguardia.
Al fine di rispondere al meglio alle esigenze dei clienti e degli altri portatori d’interesse, il Gruppo ATM ha adeguato il sistema 
di gestione aziendale ai migliori standard internazionali. ATM Servizi S.p.A. ha, inoltre, implementato una procedura gestionale 
direzionale chiamata “Rilevazione della soddisfazione cliente”, con lo scopo di monitorare costantemente la qualità percepita e 
la relativa soddisfazione della clientela. Tali indagini, che hanno evidenziato un valore nel 2017 di 7,3 su 10, sono effettuate anche 
al momento della fruizione del servizio, con tecnica face to face a bordo dei mezzi e nei pressi delle fermate/stazioni. 
ATM Servizi S.p.A. gestisce i reclami e le segnalazioni ricevute dai clienti mettendo a disposizione un ufficio reclami 
aziendali che garantisce tempi di risposta di circa 3,5 giorni. Sui mezzi e sul sito internet aziendale www.atm.it sono a 
disposizione degli utenti le modalità di presentazione dei reclami. 
Nel proprio agire quotidiano, ATM deve sempre tenere presente l’aspirazione al miglioramento della qualità della vita di 
chi si muove all’interno del territorio: ciò dipende irrimediabilmente dalla qualità dei servizi offerti dal Gruppo. In linea 
a tale ambizione, nel corso del 2017, il Gruppo ATM ha gestito circa 140 milioni di euro di investimenti, direttamente o 
indirettamente riconducibili al miglioramento della qualità dei servizi e alla soddisfazione dei clienti.
 