RISPETTO PER L’AMBIENTE
PAG 63
Allo stesso modo, ATM predispone ed invia all’ENEA (Agenzia nazionale per le nuove tecnologie, l’energia e lo sviluppo 
economico sostenibile), la Diagnosi Energetica sia per il trasporto pubblico che per i siti produttivi del Gruppo.
Nel corso del 2017, al fine di ridurre i consumi energetici e le emissioni GHG, il Gruppo ha dato avvio a diversi progetti, 
tra i quali:
il recupero dell’energia di frenatura dei treni attraverso la sottostazione reversibile Hesop (Harmonic and 
Energy Saving Optimizer). Inoltre, si segnala che il rilievo dei consumi su 4 treni Leonardo nei mesi da agosto 
a novembre 2017 ha evidenziato un recupero di energia elettrica in frenatura tra il 22% (ad agosto, dovuto 
al maggiore utilizzo di aria condizionata) e il 33% (a settembre) dell’energia assorbita. Il risparmio risulta 
particolarmente evidente nei rilievi in M2, dove i treni Leonardo sostituiscono treni reostatici. Tra gennaio 
e settembre 2017, il consumo di trazione della M2 è calato del 4,3% rispetto al 2016, compatibilmente con 
l’entrata in servizio di 10 treni Leonardo.
l’installazione di 10 lampade LED in quattro stazioni della metropolitana al fine di testare la riduzione dei 
consumi. In seguito al buon esito dei test, è stata autorizzata nel mese di gennaio 2018 la sostituzione di 
tutte le 32.506 lampade fluorescenti della linea M3 con sistemi LED.
la predisposizione delle gare per l’acquisto di sola energia verde esperite per l’anno 2018. Pertanto, tutta 
l’energia elettrica, fornita e consumata dal Gruppo, sarà prodotta da fonti rinnovabili e sarà certificata 
“Energia Verde” con Garanzia di Origine (ai sensi della deliberazione AEEGSI ARG/elt n. 104/2011 e s.m.i.). 
Anche Metro Service A/S ha avviato, nel corso del 2017, diversi progetti e iniziative finalizzate alla riduzione dei consumi 
energetici. Uno dei più significativi prevede l’ottimizzazione del sistema di ventilazione nella metropolitana: durante i mesi 
invernali, il nuovo sistema utilizzerà l’aria esterna fredda per la ventilazione, invece che raffreddarla tramite compressore. 
Questa iniziativa, da sola, ridurrà il consumo di energia per la ventilazione fino a 2/3 durante i mesi invernali: secondo 
i valori registrati si è passati da 181 kW a novembre 2016 a 66 kW a novembre 2017. Sempre nel 2017, è stato avviato il 
processo per l’ottenimento del certificato ambientale “Svanemærket” per il macchinario utilizzato per il lavaggio dei treni: 
in caso positivo, sarà il primo macchinario del genere al mondo a raggiungere questo obiettivo.
Dal 2014, inoltre, Metro Service A/S ha messo in atto un programma sostitutivo per le auto aziendali: sono state sostituite 
cinque auto diesel con auto elettriche raggiungendo così il 26% del parco auto di servizio elettrico. L’obiettivo a lungo 
termine è quello di sostituire altre otto auto diesel per raggiungere il 68% di auto elettriche all’interno del parco auto.
In generale, obiettivo di tutto il Gruppo è raggiungere il 100% di materiale rotabile a trazione elettrica entro il 2030, con la 
conseguente riduzione di CO e particolato atmosferico (PM10). 
2
In relazione alle attività del Gruppo realizzate in Italia, nel corso del 2017 sono stati registrati consumi energetici per un 
totale di circa 4.183 TJ, in leggera diminuzione rispetto ai dati registrati nel 2016.