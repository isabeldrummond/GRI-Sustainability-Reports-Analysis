DICHIARAZIONE CONSOLIDATA 
DI CARATTERE NON FINANZIARIO 2017
PAG 7
Nota
metodologica
Il presente documento rappresenta la prima Dichiarazione Consolidata di Carattere Non Finanziario (di seguito anche 
“DNF”) ex D.Lgs. n. 254 del 30 dicembre 2016 di attuazione della Direttiva 2014/95/UE delle società appartenenti al 
gruppo costituito da ATM S.p.A. e dalle sue Controllate (di seguito anche “Gruppo”, “Gruppo ATM” o “ATM”).
In tal senso, la DNF è stata redatta nella misura necessaria ad assicurare la comprensione dell’attività del Gruppo, del 
suo andamento, dei suoi risultati e dell’impatto dallo stesso prodotto, coprendo i temi ritenuti rilevanti e previsti dagli Art. 
3 e 4 del D.Lgs. 254/2016. In particolare, il perimetro dei dati economici risulta essere lo stesso del Bilancio Consolidato 
2017 del Gruppo, mentre il perimetro dei dati e delle informazioni sociali e ambientali risulta essere composto dalla 
Capogruppo e dalle Società figlie consolidate integralmente. Eventuali ulteriori limitazioni rispetto al perimetro di 
rendicontazione sono espressamente indicate nel testo.
Come previsto dall’Art. 5 del D.Lgs. 254/2016 il presente documento costituisce una relazione distinta contrassegnata con 
apposita dicitura al fine di ricondurla alla Dichiarazione Consolidata di Carattere Non Finanziario prevista dalla normativa.
La DNF è stata redatta in conformità ai “GRI Sustainability Reporting Standards” (2016) pubblicati dal Global Reporting 
Initiative (GRI), secondo l’opzione “Core”. In appendice al documento è presente il “GRI Content Index”, con il dettaglio dei 
contenuti rendicontati in conformità al GRI.
Gli indicatori di prestazione utilizzati sono quelli previsti dallo standard di rendicontazione adottato e sono rappresentativi 
dei diversi ambiti, nonché coerenti con l’attività svolta e gli impatti da essa prodotti. In particolare, la scelta degli indicatori 
di prestazione ha tenuto conto dell’analisi di materialità e, ove opportuno, degli orientamenti delle Linee Guida della 
Commissione Europea “Orientamenti sulla comunicazione di informazioni di carattere non finanziario”. In particolare, 
si segnala che l’analisi di materialità condotta dal Gruppo ha permesso l’identificazione di 27 tematiche rilevanti, come 
desumibile dalla matrice di materialità presentata all’interno del documento; l’ulteriore tematica “Gestione sostenibile 
delle risorse idriche” non è stata considerata particolarmente rilevante al fine di assicurare la comprensione dell’attività 
del Gruppo, del suo andamento, dei suoi risultati e dell’impatto dalla stessa prodotto.
Le informazioni presenti all’interno della DNF sono state fornite, ove possibile, con un raffronto in relazione all’esercizio 
2016. Inoltre, al fine di garantire una corretta rappresentazione delle performance e l’attendibilità dei dati, è stato limitato 
il più possibile il ricorso a stime che, se presenti, sono fondate sulle migliori metodologie disponibili e opportunamente 
segnalate.
La periodicità di questa pubblicazione è impostata secondo una frequenza annuale, ai sensi delle disposizioni del D.Lgs. 
254/2016. Per ogni informazione relativa alla Dichiarazione Consolidata di Carattere Non Finanziario è possibile scrivere 
a ATMsostenibile@atm.it. Il documento è disponibile anche sul sito web del Gruppo ATM www.atm.it.
La presente Dichiarazione è sottoposta a giudizio di conformità da parte di una Società di Revisione, che esprime con 
apposita relazione distinta un’attestazione circa la conformità delle informazioni fornite ai sensi dell’art.3, comma 10, del 
D.Lgs. 254/2016. La verifica è svolta secondo le procedure indicate nella “Relazione della Società di Revisione”, inclusa 
nel presente documento. 