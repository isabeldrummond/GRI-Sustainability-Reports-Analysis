
 
 
all’incremento della raccolta diretta da già clienti, nel corso dell’ultima parte dell’anno sono 
state lanciate iniziative promozionali nell’ottica di maggior soddisfazione delle diverse esigenze 
della clientela privata, imprese ed istituzionale  
A partire da luglio è stata avviata la quotazione dei principali prestiti obbligazionari della Banca 
sul mercato Hi MTF.  
 
Risparmio gestito e previdenza complementare 
La collaborazione commerciale con Arca SGR, fund house di riferimento del Gruppo dal 2014, 
ha consentito l’accesso ad un catalogo di prodotti completo e diversificato che comprende 
fondi aperti e fondi a cedola con periodo di collocamento definito. Nell’ambito della gamma 
dei fondi con distribuzione a “finestra” è proseguito il collocamento dei fondi a cedola Arca 
Reddito Multivalore Plus e Arca Cedola Attiva ed è stato inoltre introdotto il nuovo fondo 
flessibile Arca Opportunità Globali 2023. Nel 2018 la gamma dei fondi PIR del Sistema Arca 
Economia Reale Italia è stata arricchita con il nuovo fondo Arca Economia Reale Bilanciato 15. 
E’ proseguito inoltre il collocamento dei comparti (attualmente 5, ognuno con due classi, una 
ad accumulazione ed una a distribuzione) della SICAV Lussemburghese Sidera Funds di Arca 
Fondi SGR). 
Il  catalogo  di  offerta  di  OICR  a  disposizione  di  tutta  la  clientela  è  inoltre  integrato, 
principalmente, con fondi di Eurizon SGR.  
Nel Private banking è continuata l’attività di integrazione della gamma degli strumenti finanziari 
offerti in architettura aperta, prevalentemente su piattaforma AllFunds, mediante la selezione di 
prodotti di eccellenza di primarie case internazionali ed è stato ulteriormente sviluppato l’utilizzo 
di portafogli modello, con l’obiettivo di rendere i portafogli dei clienti sempre più efficienti, in 
coerenza con le normative vigenti. Con specifico riferimento a questo segmento di clientela è 
proseguito il collocamento delle gestioni di portafogli la cui gamma è stata arricchita con 
l’introduzione di una nuova  linea azionaria (GP Azionaria Mix 100 – ottobre 2018) e una di 
tipo bilanciato azionario (GP Profilo Equilibrato Internazionale). Il catalogo di offerta è ora 
articolato su 12 linee. 
È proseguito il collocamento dei quattro comparti del Fondo Pensione Aperto Arca Previdenza, 
differenziati per orizzonte temporale e propensione al rischio.  
 
Prodotti di investimento assicurativi 
Nell’ambito dei prodotti di investimento assicurativi è proseguito il collocamento dei prodotti di 
ramo I: Carige Soluzione Rendimento III, Carige Soluzione Assicurata Ed. 2015 e Carige per 5 
Ed. 2015. Per quanto riguarda i prodotti di ramo IIl e multiramo, è continuato il collocamento 
rispettivamente della polizza Unit Linked Carige UnitPiù e delle polizze Carige Multisoluzione e 
Multisoluzione Più che consentono di ripartire il premio investito su differenti combinazioni di 
ramo I e ramo III. 
In particolare su Carige SoluzioneAssicurata e Carige UnitPiù sono state attivate in corso d’anno 
60 
 