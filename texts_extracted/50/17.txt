 
Governance4  
Il sistema di governance di Banca Carige tiene conto delle previsioni e dei principi contenuti 
nella normativa in materia di emittenti quotati prevista dal Testo Unico della Finanza e dai 
regolamenti Consob, nella normativa in materia bancaria prevista dal Testo Unico Bancario e 
dalle Disposizioni di vigilanza della Banca d’Italia, nella normativa emanata nel quadro del 
Meccanismo di Vigilanza Unico europeo, nonché nel Codice di Autodisciplina delle Società 
quotate di Borsa Italiana S.p.A. 
La Banca adotta un sistema di amministrazione e di controllo “tradizionale” ai sensi degli artt. 
2380-bis e seguenti del Cod. Civ.  
Gli Organi della Società, ai sensi dello Statuto sociale, sono:  
1)  l’Assemblea dei Soci; 
2)  il Consiglio di Amministrazione; 
3)  il Presidente; 
4)  il Comitato Esecutivo;  
5)  il Collegio Sindacale;  
6)  l’Amministratore Delegato e/o il Direttore Generale. 
 
Si precisa peraltro che, a seguito della nomina da parte dell’Assemblea dei soci del 20/9/2018 
di un nuovo Consiglio di Amministrazione composto da un minor numero di membri rispetto ai 
trienni  precedenti,  è  emersa  l’opportunità  di  non  procedere  alla  nomina  di  un  Comitato 
Esecutivo, in linea con l’esigenza di rendere più agile il processo decisionale nell’ottica del 
miglioramento della governance aziendale, con conseguente diversa allocazione dei relativi 
poteri deliberativi da ripartirsi per materia in capo ai diversi Comitati direzionali in essere. 
Tuttavia, in assenza di un Comitato direzionale avente una specifica competenza in materia di 
spese e gestione degli immobili, il Consiglio nella seduta del 23/10/2018, al fine di evitare 
l’incremento  dell’attività  di  carattere  gestorio  dell’organo  consiliare  rispetto  alle  funzioni  di 
indirizzo e di gestione strategica, ha approvato la costituzione del Comitato endoconsiliare 
Spese  e  Immobili  i  cui  poteri  deliberativi  sono  stati  definiti  nella  seduta  consiliare 
dell’11/11/2018. 
 
Non sono presenti Comitati responsabili del processo decisionale sui temi ambientali e sociali. 
 
L’Assemblea dei Soci 
L’Assemblea rappresenta l’universalità dei soci e le sue deliberazioni, prese in conformità alla 
legge e allo Statuto, vincolano tutti i soci ancorché non intervenuti o dissenzienti. 
L’Assemblea ordinaria viene convocata almeno una volta all’anno, entro centoventi giorni dalla 
chiusura dell’esercizio sociale, mentre l’Assemblea straordinaria viene convocata ogniqualvolta 
sia necessario assumere una delle deliberazioni ad essa riservate dalla legge. 
                                                           
4Per ogni approfondimento su questa sezione si rimanda allo Statuto e alla “Relazione sul governo societario e gli assetti 
proprietari per l’esercizio 2018”, disponibili sul sito www.gruppocarige.it alla Sezione “Governance” (Documenti societari). 
18 
 