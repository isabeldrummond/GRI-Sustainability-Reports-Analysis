 
2  Scenario e percorso di sostenibilità 
Contesto di riferimento 
Le banche in quanto soggetti economici svolgono la propria attività d’impresa in un contesto 
complesso nell’ambito del quale, negli ultimi anni, si è assistito ad un crescente dibattito sui 
temi della sostenibilità ambientale e sociale e sulla responsabilità dei soggetti economici nei 
confronti degli stessi. L’adozione dell’Agenda 2030 per lo sviluppo sostenibile nel settembre 
2015 da parte dell’Assemblea Generale delle Nazioni Unite7 ha rappresentato un punto di 
svolta per promuovere uno sviluppo che sia bilanciato nelle dimensioni economica, sociale e 
ambientale a livello globale e anche per le banche l’opportunità di avviare una riflessione 
approfondita  sulle  modalità  e  sui  tempi  con  i  quali  può  direttamente  contribuire  al 
raggiungimento di quegli stessi obiettivi. 
 
Le  banche  italiane  già  in  precedenza  avevano  avviato  un  percorso  di  progressivo 
approfondimento sui temi della Corporate Social Responsibiliy (di seguito CSR), riconosciuta 
come un elemento fondamentale all’interno del business di un’impresa che si pone in modo 
responsabile  nei  confronti  dei  propri  stakeholder  e,  a  partire  dal  2001,  l’ABI  promuove 
specifiche iniziative volte a sviluppare il dibattito e la diffusione del tema della CSR e a facilitare 
l’integrazione anche degli aspetti di governance, ambientali e sociali, oltre che economici nel 
ciclo di management dell’attività bancaria, oltre alla loro rendicontazione8, iniziative sviluppate 
anche nell’ambito del “Gruppo di lavoro sostenibilità”9.  
 
Nell’ultimo biennio è stata sviluppata anche un’attenta valutazione sugli elementi di contesto che 
condizionano il raggiungimento di tali obiettivi avviando di fatto una riflessione sul contributo del 
settore bancario al perseguimento degli stessi. 
 
                                                           
7 Fonte: http://www.un.org/sustainabledevelopment/sustainable-development-goals/  
https://sustainabledevelopment.un.org/sdgs 
8 Cfr. ABI Communication on engagement - Il supporto di ABI al Global Compact delle Nazioni Unite – Ottobre 2017. 
9 Al Gruppo di lavoro partecipa anche Banca Carige. 
35 
 