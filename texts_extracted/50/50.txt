
 
 
 
4  Responsabilità nel business  
Trasparenza  e  correttezza  nel  business,  tutela  dei  dati  e  della  privacy  dei 
clienti 
Il tema della trasparenza è trasversale a tutte le attività che la Banca pone in essere e viene 
considerato anche in coerenza al Codice Etico e alla mission aziendale, oltre che alle normative 
vigenti.  
Costruire rapporti solidi con la propria clientela è indispensabile per migliorare le performance 
anche in termini di redditività. La correttezza e la trasparenza sono elementi che caratterizzano 
l’operato del Gruppo nei confronti di tutti i suoi stakeholder. Una costante attività di verifica di 
conformità è condotta dalla funzione Compliance che viene direttamente coinvolta anche nella 
stesura  della  normativa  interna  relativa  a  tutti  i  prodotti  e  servizi  offerti  dalla  Banca.  La 
Compliance  è  impegnata  nel  prevenire  qualsiasi  azione  contrastante  il  sistema  normativo 
interno  e  esterno,  il  cui  riferimento  principale  sono  le  c.d.  “Disposizioni  di  Trasparenza” 
emanate  dalla  Banca  d’Italia  ai  sensi  del  Testo  Unico  delle  Leggi  in  materia  bancaria  e 
creditizia (c.d. Testo Unico bancario TUB – D.Lgs. n. 385/1993). La struttura commerciale si 
avvale, inoltre, nello svolgimento della propria attività del supporto di un documento (c.d. 
“Vademecum  Pubblicità”,  redatto  dalla  Compliance)  che  definisce  i  requisiti  normativi  per 
comunicazioni commerciali corrette e trasparenti. 
Tutte  le  strutture  aziendali  interessate  profondono  il  massimo  impegno  nella  redazione  e 
nell’aggiornamento dei documenti informativi in modo che possano essere di effettivo supporto 
alla clientela nella comprensione di caratteristiche, rischi e prezzi di prodotti e/o servizi e al fine 
di  valutarne  l’adeguatezza  sulla  base  delle  proprie  esigenze.  Oltre  alla  comunicazione 
commerciale, la normativa interna è predisposta al fine di supportare la rete in tutte le fasi della 
vendita  con  una  particolare  attenzione  al  momento  che  precede  la  stipula  del  contratto, 
occasione  per  fornire  tutta  la  c.d.  informativa  precontrattuale  (fogli  informativi,  copie  dei 
contratti idonei per la stipula, altro materiale illustrativo), in conformità alle disposizioni di Legge 
e Vigilanza. 
Infine, per garantire un’elevata tutela degli investitori, in conformità con la normativa MiFID, il 
Gruppo  ha  adottato  un  sistema  per  la  verifica  dell’adeguatezza  degli  investimenti,  basato 
sull’analisi multivariata del portafoglio. Tale sistema consente di verificare che le caratteristiche 
del portafoglio, nonché i prodotti di volta in volta raccomandati, siano compatibili con le 
caratteristiche del cliente quali: la conoscenza degli strumenti finanziari, l’esperienza in materia 
di investimenti, il profilo di rischio, la situazione finanziaria, gli obbiettivi di investimento, le 
esigenze di liquidità e il grado di sopportazione della volatilità degli investimenti. Tale sistema 
tutela gli investitori e consente loro di compiere scelte di acquisto consapevoli. 
Lo stesso livello di presidio è adottato per la clientela che sottoscrive polizze assicurative. La 
documentazione di offerta predisposta dalle Compagnie di assicurazione viene revisionata dalla 
Banca. Le strutture della Banca collaborano con la Compagnia anche nella predisposizione dei 
questionari di adeguatezza, al fine di rispettare appieno i diritti dei clienti, favorendo una 
vendita di prodotti in coerenza con le singole esigenze assicurative. 
51 
 