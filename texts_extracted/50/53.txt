
 
 
Tutti gli incaricati del trattamento di dati personali sono sensibilizzati all’adozione di elevate 
misure  di  sicurezza,  come  previsto  da  specifiche  policy  e  normative  interne  dedicate  alla 
sicurezza informatica.  
Nel corso del 2017 il Gruppo aveva avviato il percorso di adeguamento alle disposizioni del 
regolamento Europeo 2016/679 divenuto applicabile dal 25 maggio 2018. Il Regolamento si 
connota per l’introduzione di un principio generale di accountability (responsabilizzazione) dei 
titolari del trattamento nell’adozione delle misure adeguate a tutelare i diritti e le libertà degli 
interessati (le persone fisiche i cui dati vengono trattati dalla Banca per molteplici finalità, non 
solo riconducibili a quelle connesse alla gestione del proprio core business).  
In questo ambito sono state assunte le necessarie iniziative per l’adeguamento alla nuova 
normativa  che  hanno  riguardato  sia  aspetti  interni  di  governance,  quali  la  nomina  del 
responsabile per la Protezione dei Dati Personali (c.d. Data Protection Officer DPO) e la verifica 
delle competenze della diverse strutture aziendali interessate, sia adempimenti nei confronti 
degli interessati (le persone fisiche di cui la Banca tratta i dati) quali la verifica e integrazione 
delle informative sul trattamento o l’affinamento delle procedure per l’esercizio dei diritti da 
parte degli interessati. 
Presso l’ufficio Reclami della Capogruppo sono accentrate le incombenze previste dall’art. 7 del 
D. Lgs. 196/2003 (Codice della privacy), dal regolamento Europeo 679/2016 (c.d. GDPR) e 
dal “Codice di deontologia e di buona condotta” per i sistemi informativi gestiti da soggetti 
privati in materia di credito al consumo, affidabilità e puntualità nei pagamenti, ovvero per 
l’esercizio, da parte degli interessati, del diritto di accesso, di rettifica e/o di cancellazione dei 
dati trattati dalle Banche del Gruppo. Nel corso del 2018 sono pervenute 8 richieste di accesso 
ai dati personali e 43 segnalazioni (reclami) riferibili al Codice di deontologia. 
Nel  2018  non  sono  pervenuti  reclami  dagli  interessati  e  non  sono  state  ricevute  multe  o 
sanzioni in materia di privacy né si è avuta segnalazione di perdita o furto di dati personali di clienti. 
È stata ricevuta dal Garante per la Protezione dei Dati Personali una richiesta di chiarimenti in 
ordine ad una presunta violazione della disciplina in materia di protezione dei dati personali 
oggetto  di  segnalazione  effettuata  da  un  cliente  direttamente  al  Garante;  il  Garante  ha 
archiviato la segnalazione alla luce delle argomentazioni difensive fornite dalla Banca.  
 
 
 
 
 
 
 
 
 
54 
 