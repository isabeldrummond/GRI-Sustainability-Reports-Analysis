 
1 Modello di business 
Il Gruppo Banca Carige è storicamente caratterizzato da un’identità fortemente radicata in una 
tradizione che si basa sulla cultura della vicinanza e su valori consolidati nel tempo. Il Gruppo 
sta affrontando negli ultimi anni un processo di profondo rinnovamento in un’ottica di maggiore 
coerenza ai più recenti sviluppi del mercato e della società.   
Struttura organizzativa  
Il Gruppo Banca Carige, iscritto all’Albo dei gruppi bancari, è composto dalla Capogruppo 
Banca Carige S.p.A. (Sede Legale in Genova, Via Cassa di Risparmio, 15) e dalle società 
bancarie e finanziarie da questa controllate. All’esito della fusione nella Capogruppo di alcune 
Banche controllate nel corso degli anni 2015 e 2016, con il fine di preservare il radicamento 
territoriale delle banche oggetto di incorporazione, i marchi di Banca Carige Italia, Cassa di 
Risparmio di Savona e Cassa di Risparmio di Carrara sono stati mantenuti nelle insegne anche 
a seguito del perfezionamento delle operazioni. In data 20 luglio 2017 è stata costituita la 
Carige  REOCO  S.p.A.  con  lo  scopo  primario  di  acquisire,  valorizzare  e  massimizzare  il 
recupero economico proveniente da iniziative immobiliari finanziate dalla Banca stessa che 
scontano difficoltà economiche e potrà rivolgere il suo operato anche alla valorizzazione dei 
cespiti non strumentali della Banca, fornendo inoltre supporto alla gestione degli immobili 
strumentali (facility management). 
 
Situazione al 31/12/2018 
10 
 