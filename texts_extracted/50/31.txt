 
  Per far luce sui pittori savonesi del XX secolo e sui pittori emergenti della zona, la Sede della 
Cassa di Risparmio di Savona, in collaborazione l’Associazione “Renzo Aiolfi”, ha ospitato 
la rassegna espositiva “Vetrine d’artista”.  
  Nel mese di ottobre si è svolta la sedicesima edizione di “Invito a Palazzo” la giornata 
promossa dall’ABI, Associazione Bancaria Italiana, alla quale il Gruppo ha aderito aprendo 
al pubblico le porte delle sedi storiche delle banche del Gruppo (Sede Centrale di Banca 
Carige a Genova, sede di Banca Carige a Savona, sede del Monte di Pietà di Palermo) al 
fine di valorizzare e far conoscere ai visitatori capolavori del patrimonio artistico e culturale.  
  Nei mesi di maggio e di ottobre Banca Carige ha partecipato ai Rolli Days, manifestazione 
culturale  di  grande  richiamo,  promossa  dal  Comune  di  Genova  e  da  altri  Enti  Locali 
territoriali, che prevede l’apertura gratuita di Palazzi, Musei, dimore storiche contenenti 
testimonianze del ‘600, il “Secolo dei Genovesi”, per due week-end. Banca Carige ha 
aperto al pubblico la propria pinacoteca in cui sono presenti numerose e importanti opere 
del Barocco genovese. 
  Nel mese di aprile Banca Carige ha promosso, in qualità di main sponsor, la finale della 
55^ edizione del Premio Paganini, organizzata dal Comune di Genova in collaborazione 
col Teatro Carlo Felice. Per l’occasione Elisabetta Garetti, primo violino di spalla del Teatro 
Carlo  Felice,  ha  eseguito  la  Sonata  del  Violin  Solo  –  MS  83,  spartito  manoscritto 
paganiniano unicum di proprietà di Banca Carige. 
  Nel corso del 2018 Banca Carige in collaborazione con l’Associazione Magistrati Tributari - 
Sezione  Liguria,  ha  promosso  un  ciclo  di  incontri  cui  hanno  partecipato  oltre  700 
professionisti,  avvocati  e  commercialisti  in  diverse  località  del  Nord  Italia,  dedicato  a 
tematiche fiscali. 
  La Banca del Monte di Lucca ha promosso, in collaborazione con Banca Cesare Ponti, 
alcuni convegni dedicati ad approfondire tematiche economiche e finanziarie; in occasione 
delle festività natalizie la BML ha promosso presso il Teatro del Giglio di Lucca il concerto 
“Giacomo Puccini: pagine sinfoniche” eseguito dall’Orchestra Toscana con la direzione di 
Beatrice Venezi. 
  Banca Cesare Ponti ha svolto un ruolo di promozione culturale del territorio in occasione del 
Salone del Mobile di Milano organizzando presso la propria sede in piazza Duomo il “talk” 
tra  la  presidente  di  World  Design  Organization  Luisa  Bocchietto  ed  il  designer  ed 
imprenditore Davide Groppi, dedicato all’eccellenza del made in Italy.  
  Il Gruppo si impegna da 60 anni nella redazione della rivista di cultura e informazione “La 
Casana”, il periodico quadrimestrale di divulgazione e valorizzazione della cultura e del 
patrimonio artistico dei territori in cui il Gruppo è presente. 
 
La Banca e lo sport 
Oltre ad eventi culturali, il Gruppo si impegna nella promozione di attività sportive con l’intento 
di diffondere uno stile di vita sano e principi di correttezza agonistica, favorendo iniziative che 
consentano il più ampio accesso possibile alle diverse discipline sportive. 
  È stata sponsorizzata la Reyer Venezia, una delle realtà più importanti del basket italiano, 
che  ha  consentito  alla  società  di  mantenere  un  elevato  livello  qualitativo  del  settore 
32 
 