P 
 
 
 
 
7 Responsabilità verso l’ambiente  
 
Gestione responsabile e sostenibile delle risorse ambientali 
 
Il Gruppo Banca Carige nell’ambito del proprio modello organizzativo aziendale e Codice Etico 
pone attenzione al tema ambientale, perseguendo strategie incentrate all’efficienza energetica 
attraverso la promozione della consapevolezza su questo tema ed adottando policy incentrate al 
pieno rispetto delle specifiche disposizioni normative e regolamenti comunitari. 
Gli impatti ambientali generati dalla Banca funzionali all’attività d’impresa derivano dall’utilizzo 
delle risorse (carta, energia elettrica, materie prime combustibili, acqua), dalle emissioni in 
atmosfera, dagli scarichi idrici e dalla produzione di rifiuti.  
Il Gruppo per ogni aspetto ambientale partendo da un monitoraggio continuativo intraprende 
delle azioni volte alla gestione e alla riduzione dei propri impatti sull’ambiente  
Nei confronti del proprio personale, in continuità con gli anni precedenti, l’Azienda si impegna 
a promuovere la consapevolezza sui temi ambientali, incoraggiando comportamenti virtuosi 
attraverso la realizzazione di alcune iniziative di sensibilizzazione e promuovendo, per le sedi, 
raccolta differenziata di carta, plastica e lattine. 
Per  quanto  riguarda  lo  svolgimento  dell’attività  aziendale  pone  in  essere  procedure  di 
razionalizzazione  atte  ad  evitare  sprechi,  quali  spegnimenti  ed  accensioni  programmate: 
dell’illuminazione, del condizionamento e dei personal computer.  
La Banca a livello infrastrutturale, per propria caratterizzazione di impresa multi-sito, presenta 
un’elevata capillarità sul territorio con siti che hanno caratteristiche costruttive ed impiantistiche 
disomogenee dipendenti strettamente dal periodo di realizzazione. 
Nell’ambito  delle  proprie  infrastrutture,  l’Azienda,  persegue  scelte  di  intervento  tecnico 
valutando e ricercando le soluzioni energetiche più efficaci contestualizzate alle caratteristiche 
dell’immobile.  
A tal riguardo, la filiale di Banca Carige a Milano è stata oggetto di integrale ristrutturazione a 
seguito del trasferimento della stessa in nuova sede. La filiale ha costituito il pilota di un 
progetto  di  parziale  rivisitazione  del  modello  di  servizio  e  della  completa  rivisitazione  del 
modello  di  layout  della  Banca.  Con  l’occasione,  sono  stati  installati  impianti  di  termo 
condizionamento di ultima generazione e impianto di illuminazione a led che contribuisce al 
confort visivo e al risparmio energetico. Il nuovo modello messo a punto per la sede di Milano 
sarà utilizzato per le future ristrutturazioni delle filiali del Gruppo. 
La finalità aziendale sul tema energetico, oltre ad una opportuna attenzione etica, si declina 
positivamente su una riduzione degli esborsi grazie ad un utilizzo più consapevole delle risorse e 
al  raggiungimento,  nell’ambito  della  valutazione  benefici  costi,  di  più  elevati  standard  di 
efficienza energetica. 
Si riscontra che nell’anno in esame non sono state ricevute multe o sanzioni significative in 
86 
 