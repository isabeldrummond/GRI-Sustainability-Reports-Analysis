 
Risk Management 
Il Gruppo Banca Carige si è dotato di un sistema interno di controllo atto a garantire una 
crescita equilibrata del business nell’ambito di un contesto di rischio controllato. La profittabilità 
dell’impresa viene perseguita grazie ad una coerente assunzione dei rischi e un’operatività 
improntata a criteri di trasparenza e correttezza. Il Gruppo intende mantenere un profilo di 
rischio contenuto, assicurando la diversificazione del rischio di credito, perseguendo un profilo 
di liquidità equilibrato e mantenendo un livello di solidità patrimoniale di tutta sicurezza. 
Il presidio dei rischi è uno degli obiettivi fondamentali del Gruppo Carige che si esplica nei 
seguenti quattro punti: 
A.  definizione delle strategie di gestione dei rischi, con particolare riferimento alla risk 
tolerance  e  al  risk  appetite  del  Gruppo,  espresse  dagli  Organi  Amministrativi  della 
Capogruppo; 
B.  statuizione delle modalità d’individuazione, misurazione e controllo dei vari rischi cui è 
sottoposta l’attività del Gruppo; 
C. gestione dei rischi individuati; 
D. verifica dell’adeguatezza dei sistemi di misurazione e gestione di tali rischi. 
 
Nel corso degli ultimi anni il Gruppo si è impegnato a recepire in modo propositivo quanto 
previsto  dal 15°  aggiornamento  della  Circolare  Banca  d’Italia 263/2006,  successivamente 
parzialmente ripreso dalla Circolare 285/2013, con particolare riferimento a: 
•  implementazione del Risk Appetite Framework (di seguito anche “RAF”), di cui è stato 
definito il processo e identificate le metriche di misurazione; 
•  implementazione  del  processo  di  identificazione  e  valutazione  delle  Operazioni  di 
Maggior Rilievo (di seguito “OMR”), che ha condotto alla definizione della relativa policy 
(aspetti definitori e articolazione del processo di gestione delle OMR); 
•  attività inerenti agli ambiti di controllo previsti dal 15° aggiornamento della Circolare 
263/2006 di Banca d’Italia, relativamente a: 
o  controlli  di  secondo  livello  sul  portafoglio  impieghi,  sulle  valutazioni  degli 
immobili a garanzia delle esposizioni creditizie, sull’accuratezza del calcolo dei 
requisiti patrimoniali in materia di rischio di credito, sulla corretta classificazione 
delle posizioni e sulla congruità delle svalutazioni dei crediti non performing; 
o  verifica dell’efficacia dei processi di recupero; 
•  sviluppo di un framework di rischi operativi, informatici e reputazionali. 
Il Consiglio di Amministrazione della Capogruppo ha identificato il profilo di rischio-rendimento 
target che desidera conseguire in linea con quanto stabilito nel piano strategico, nel modello di 
business e secondo le competenze del Gruppo. Questo processo si è delineato in adempienza 
con quanto previsto dalla normativa di Vigilanza, mediante l’approvazione in data 17 giugno 
2014 del Framework di Risk Appetite e i suoi successivi aggiornamenti.  
Nel 2018 è stato predisposto il Recovery Plan, uno strumento richiesto dagli Organi di Vigilanza 
e previsto dalla regolamentazione europea (c.d. BRRD, direttiva UE 2014/59) che, oltre ad 
esplicitare aspetti dell’organizzazione quali la sua struttura, il core business e le funzioni critiche, 
25 
 