G
 
 
3  Responsabilità nella Governance 
Integrità nel comportamento aziendale e lotta alla corruzione 
Il Gruppo Banca Carige è consapevole del ruolo sociale che un’istituzione finanziaria deve 
ricoprire all’interno del contesto in cui opera e di come il proprio “successo economico” non 
possa esclusivamente basarsi sulla mera massimizzazione di parametri economico-reddituali-
aziendali  (oggettivamente  misurabili),  ma  debba  poggiarsi  su  principi  e  valori  quali  la 
trasparenza, l’integrità, l’onestà, l’imparzialità, la fiducia, il rigore e la lealtà che - da sempre - 
costituiscono  le  solida  fondamenta  su  cui  si  basa  il  capitale  fiduciario  “depositato”  dalla 
clientela. 
Può sembrare strano come la Banca - spesso associata negli ultimi anni a pratiche di gestione 
aziendali poco  “virtuose”  e  dipinta  con  i  colori  foschi di un’impresa poco  attenta  ai suoi 
risparmiatori e consumatori - possa assimilare determinati valori “sociali” a quelli “reddituali”, 
eppure è stata proprio l’attenzione ai predetti principi a permettere di affrontare questi caotici 
anni rimanendo un punto fermo del territorio in cui opera.  
Tali valori non sono determinabili esclusivamente nei termini di una stretta osservanza delle 
leggi, dei codici di autodisciplina e dei regolamenti che regolano l’attività bancaria (e della 
conseguente adozione di apposita normativa aziendale), ma soprattutto sulla condivisione ed 
attuazione - a tutti i livelli aziendali - di modelli di comportamento rigorosi e fondati sulla 
diffusione di una cultura della legalità. 
Il Gruppo ha nel tempo fatto propria l’idea che l’etica possa diventare un fattore competitivo 
nel lungo periodo, riconoscendo altresì la responsabilità insita al ruolo che esso ricopre in seno 
alla  comunità  sociale  sia  nella  lotta  alla  corruzione,  al  riciclaggio  e  a  qualsiasi  forma  di 
illegalità finanziaria.  
Negli ultimi anni, a fronte di un’esigenza di maggiore affidabilità delle istituzioni finanziarie, la 
stessa  legislazione  bancaria  ha  spinto  le  banche  alla  creazione  di  valore  etico  tramite  la 
previsione  di  obbligatori  presidi  organizzativi  nell’ambito  del  Sistema  dei  Controlli  (cioè 
l’insieme delle regole, delle funzioni, delle strutture, delle risorse, dei processi e delle procedure 
che mirano ad assicurare, tra l’altro, il contenimento del rischio, la protezione dalle perdite, la 
prevenzione dal coinvolgimento - anche involontariamente - in attività illecite e la conformità 
delle operazioni alla normativa) aventi la specifica funzione di offrire un’analisi preventiva di 
tutte le possibili conseguenze sia sul piano giuridico e sanzionatorio, sia su quello operativo e 
reputazionale. 
La Banca Carige, in qualità di Capogruppo, adotta, per se stessa e per le altre componenti del 
Gruppo, le soluzioni organizzative indicate dalle Disposizioni della Banca d’Italia in materia di 
sistema  dei  controlli  interni  (mediante  la  costituzione  delle  funzioni  di  Compliance,  Risk 
Management  ed  Internal  Audit)  sia  per  gestire  il  rischio  di  non  conformità  alle  norme 
relativamente alle attività svolte dalle singole componenti del Gruppo (che si traduce poi, in 
rischio di reputazione) sia, e soprattutto, per prevenire la commissione dei reati da cui possa 
derivare la responsabilità amministrativa ai sensi del D.Lgs. 231/2001. 
Le  predette  soluzioni  consentono  nel  continuo  di  recepire  nelle  fonti  normative  interne  le 
disposizioni  di  legge  e  di  vigilanza  applicabili  a  ciascuna  componente  del  Gruppo  e  di 
contenere quindi il rischio di non conformità. Le complessive attività - che ciascuna componente 
47 
 