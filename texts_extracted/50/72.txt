
 
 
11 assunti nel corso dell’anno) provenienti prevalentemente dalle Facoltà di Economia e di 
Giurisprudenza dell’Università di Genova.  
Relazioni industriali 
La totalità dei rapporti di lavoro dipendente è disciplinata dal Contratto Collettivo Nazionale di 
Lavoro del settore credito, integrata dalla normativa pattizia di secondo livello aziendalmente in 
atto, nonché – per un limitato numero di risorse che ricoprono funzioni di marcato rilievo 
strategico – da pattuizioni individuali. 
Nel Gruppo sono presenti cinque organizzazioni Sindacali, alle quali aderisce circa l’85% dei 
dipendenti. 
Nell’attuale  quadro  normativo,  l’ambito  di  svolgimento  delle  relazioni  sindacali  a  livello 
aziendale è principalmente determinato da disposizioni del CCNL e da normative di legge, che 
individuano specifici momenti di confronto formale con le OO.SS. aziendali. 
In  particolare,  i  periodi  di  preavviso  per  l’attuazione  dei  cambiamenti  organizzativi  sono 
disciplinati, oltre che da disposizioni legislative, da specifiche previsioni contenute nel Contratto 
Collettivo  Nazionale  di  Lavoro  del  settore  Credito,  e  tali  tempistiche  vengono  da  sempre 
puntualmente rispettate. 
Le relazioni sindacali nel Gruppo Carige sono state caratterizzate, anche nel corso del 2018, 
da un clima costruttivo espresso in un confronto aperto e dialettico sulle diverse tematiche, nel 
pieno rispetto dei diversi ruoli e punti di vista, con la consapevolezza delle rispettive Parti che 
solo il contributo di ciascun soggetto coinvolto può assicurare soluzioni in grado di fronteggiare 
una realtà in forte evoluzione come quella attuale. 
Nel 2018, sono stati svolti 45 incontri, per un totale di circa 250 ore complessive.  
Nel  corso  dell’anno  il  confronto  sindacale  ha  riguardato,  in  primo  luogo,  le  ricadute  sul 
personale  derivanti  dall’attuazione  di  specifiche  iniziative  previste  dal  Piano  Industriale  del 
Gruppo Banca Carige 2017-2020 ”Transformation Program Carige”, con particolare riguardo 
alle operazioni di cessione di rami d’azienda e agli interventi di razionalizzazione del network 
delle filiali, con attenzione anche agli inerenti riflessi di carattere sociale.  
In esito ai relativi specifici momenti di confronto, è stata inoltre costituita, a livello di Gruppo, 
una specifica Commissione bilaterale in materia di Politiche Commerciali e organizzazione del 
lavoro, in conformità alle previsioni della normativa contrattuale nazionale. 
Ulteriori tematiche che, nel corso dell’anno, hanno costituito oggetto di approfondimento e di 
confronto  con  le  Organizzazioni  Sindacali  sono  la  formazione  finanziata  per  il  personale, 
nonché aspetti di rilievo sul piano sociale (in particolare: buoni pasto e home-learning, con 
inerenti opportunità di conciliazione tra vita lavorativa e vita privata dei dipendenti).  
Nel corso del 2018 non è stata effettuata alcuna giornata di sciopero per tematiche di origine 
aziendale.  
 
Sistema retributivo 
Il sistema di remunerazione dei vertici aziendali e di tutti i dipendenti è ispirato a criteri di eticità 
e  trasparenza  nel  rispetto  della  normativa  vigente  e  delle  istruzioni  fornite  al  riguardo 
dall’Autorità di Vigilanza. A tal fine vengono adottate politiche di remunerazione che assicurano 
una struttura dei compensi equilibrata nelle sue diverse componenti, chiaramente determinata, 
73 
 