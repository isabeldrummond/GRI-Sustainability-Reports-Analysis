P 
 
Consumi energetici 
 
Tra le principali norme alle quali fare riferimento vengono citate le seguenti: 
 
-  Legge 10/1991 “Norme per l'attuazione del Piano energetico nazionale in materia di 
uso razionale dell'energia, di risparmio energetico e di sviluppo delle fonti rinnovabili di 
energia”; 
-  D.Lgs.192/2005  e  s.m.i.:  attuazione  della  Direttiva  2002/91/CE  “Sul  rendimento 
energetico nell’edilizia”; 
-  D.Lgs. 152/2006 “Norme in materia ambientale”; 
-  D.Lgs.  102/2014  e  s.m.i.  di  recepimento  della  direttiva  europea  2012/27/UE 
sull’efficienza energetica; 
-  D.P.R.74/2013  in  materia  di  esercizio,  conduzione,  controllo,  manutenzione  ed 
ispezione degli impianti per la climatizzazione estiva ed invernale e per la preparazione 
dell’acqua calda sanitaria. 
La Banca, secondo la predetta normativa, è soggetta al rispetto di diverse disposizioni sia sotto 
il profilo operativo sia nell’ambito di interventi tecnici riguardanti gli immobili. 
In tal senso all’interno del Gruppo è presente la figura dell’Energy Manager, responsabile per la 
gestione della policy energetica, che svolge attività finalizzate alla promozione di azioni per 
l’ottimizzazione dei consumi, all’analisi e al monitoraggio della performance energetica ed alla 
relativa comunicazione, verso gli interlocutori istituzionali e gli stakeholder. 
Inoltre promuove periodicamente le diagnosi energetiche nei siti maggiormente rappresentativi, 
facendo seguito alla disposizione normativa, e ne rendiconta periodicamente i miglioramenti 
energetici. 
L’ audit,  strumento  finalizzato  alla diagnosi  energetica dell’immobile,  offre  la possibilità  di 
effettuare un focus sull’edificio analizzandone le criticità e indicando l’efficacia delle possibili 
tipologie di intervento, nell’ambito dell’analisi benefici costi. 
Dalle  prime  diagnosi  energetiche  effettuate,  a  seguito  dell’entrata  in  vigore  del  D.Lgs. 
102/2014, è stato possibile iniziare a delineare e valutare le caratteristiche funzionali dei siti 
considerati rilevandone le possibili tipologie di efficientamento. 
I siti del Gruppo possono essere suddivisi in due macro-categorie funzionali: i building di sede 
comprendenti anche gli edifici strumentali alla funzione di Area territoriale e le filiali, queste 
ultime suddivise per superficie e zona climatica20.   
Il Gruppo ha pertanto valutato le fattispecie di interventi migliorativi che possono sintetizzarsi in 
tre  principali  categorie,  riguardanti:  l’involucro,  gli  impianti  ed  il  possibile  ricorso  a  fonti 
energetiche rinnovabili. 
In  ambito  impiantistico  vengono  considerati  gli  impianti  per  la  climatizzazione  estiva  ed 
invernale, l’illuminazione, gli ascensori e le apparecchiature ICT (bancomat, pc, server, ups). 
La Banca nell’ambito degli interventi inerenti principalmente gli impianti per la climatizzazione 
procede  con  l’acquisto  di  prodotti  e  servizi  che  rispettano  i  migliori  standard  energetici 
                                                           
20 Zona climatica: parametro indicativo, ai sensi del DPR 412/93, delle aree territoriali. 
Il territorio nazionale è suddiviso in sei zone climatiche in funzione dei gradi-giorno. 
Il grado giorno è dato dalla sommatoria annuale delle differenze positive tra la temperatura di 20°C e la temperatura media 
giornaliera rilevata. 
88 
 