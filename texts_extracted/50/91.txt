P 
 
 
Gestione dei rifiuti 
Dall’1/9/17 l'appaltatore per il ritiro del macero e dei rifiuti speciali (toner, cd, dvd, vhs, ecc,) è  
la  Società  ESO  Benefit  arl.  Contrattualmente,  il  ritiro  del  macero  è  calendarizzato  e 
programmato ed il numero dei ritiri annuali varia a seconda della grandezza della filiale e del 
numero dei dipendenti, mentre i toner vengono ritirati una volta all'anno (escluse le grandi sedi 
per le quali sono previsti più ritiri). Oltre ai ritiri programmati sia per il macero che per altri rifiuti 
speciali le filiali possono richiedere ritiri straordinari che la ditta titolare del contratto si impegna 
ad evadere in tempi brevi. La Società appaltatrice dichiara che tutto il materiale ritirato è 
destinato al riciclo anche per i formulari dove è indicato “rifiuto destinato a recupero – R13”. 
Il servizio Immobili e Sicurezza gestisce i rapporti con il fornitore incaricato della raccolta e 
smaltimento dei rifiuti sopra citati e mensilmente verifica i formulari dei ritiri e smaltimenti 
effettuati.  Il  fornitore,  è  iscritto  all’Albo  Nazionale  dei  Gestori  Ambientali,  che  costituisce 
autorizzazione all’esercizio dell’attività nella quale risultino i requisiti di idoneità tecnica richiesti 
dalla legge e l’elenco dei codici CER per i quali si ha l’abilitazione ad effettuare l’attività di 
raccolta e trasporto dei rifiuti prodotti da terzi. Nel 2018 il peso totale dello smaltimento del 
macero e dei toner destinati al riciclo è stato di  337 tonnellate, di cui 330 tonnellate di carta 
destinata al macero e 7 tonnellate relativi ai toner. 
I rifiuti da "cestino" vengono ritirati da parte della ditta titolare del contratto delle pulizie, ed è in 
corso l’analisi finalizzata ad eliminare i cestini dalle singole postazioni di lavoro per gli edifici di 
sede creando i punti di raccolta differenziata in aree comuni. 
Per quanto attiene gli altri rifiuti speciali quali: 
• accumulatori al piombo, pile e batterie, 
• apparecchiature fuori uso, 
• tubi fluorescenti, 
• materiale di risulta delle demolizioni edili 
nei contratti gestiti dal Servizio Immobili e Sicurezza è specificato che, qualora nell’ambito 
dell’esecuzione del contratto siano prodotti tali rifiuti, il loro ritiro e smaltimento sia ad esclusivo 
carico  dell’appaltatore,  in  conformità  con  il  D.Lgs.  n.  152  del  3/4/2006  “Codice 
dell’ambiente” che ha abrogato e sostituito espressamente il D.Lgs. n. 22 del 5/02/1997, 
recante attuazione delle direttive 91/156/CEE sui rifiuti pericolosi e 94/62/CEE sugli imballaggi 
e i rifiuti di imballaggio. L’appaltatore, pertanto, è il produttore dei “rifiuti” e come tale ne è 
interamente responsabile, spettando ad esso ogni valutazione e decisione circa la corretta 
attribuzione della tipologia di smaltimento. Per questi rifiuti, in aggiunta alla gestione nelle 
modalità  previste  dalla  legge,  è  quindi  onere  dei  fornitori  anche  la  tenuta  della 
documentazione, l’eventuale denuncia all’organismo di controllo e ogni altro adempimento 
previsto dalla normativa, con conseguente delega di ogni incombenza e responsabilità da parte 
della Banca. 
92 
 