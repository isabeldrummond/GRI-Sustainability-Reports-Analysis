G
 
 
Audit  di  Processo  della  Funzione  Internal  Audit,  che  hanno  interessato  alcuni  dei  processi 
individuati come sensibili ai reati di corruzione/concussione/corruzione tra privati ex Modello 
231/2001.  
Si  ricorda che  in  applicazione  alle  disposizioni  contenute  nella  Circolare  di Banca  d’Italia 
285/2013 il Gruppo Banca Carige ha introdotto, a partire dall’1/1/2016, un Sistema interno 
di segnalazione delle violazioni (Whistleblowing). Si rileva che la Legge 179/2017 ha esteso 
tale disciplina anche alle segnalazioni relative a comportamenti che possano integrare illeciti 
rilevanti ai sensi del D.Lgs. 231/2001. Nel corso del 2018 attraverso tale sistema non è 
pervenuta alcuna segnalazione. 
 
A seguito dell’entrata in vigore del D.Lgs. 90/2017 è stata altresì introdotta una procedura, in 
analogia al Sistema di Whistleblowing previsto dalla Circolare di Banca d’Italia n. 285/2013, 
per segnalare le violazioni delle disposizioni dettate in funzione di prevenzione del riciclaggio e 
del finanziamento del terrorismo. Nel corso del 2018 è pervenuta una segnalazione a seguito 
della quale sono stati effettuati approfondimenti che non hanno fatto riscontrare violazioni. 
 
Oltre il 65% dei dipendenti ha usufruito di ore di formazione specificamente dedicate alle 
politiche e alle procedure anti corruzione. 
 
Si segnala, inoltre, che Carige si è dotata di una normativa interna che prevede l’introduzione 
di  una  serie  di  clausole  standard  nell’ambito  dei  contratti  di  fornitura,  in  particolare 
un’autodichiarazione che attesti l’estraneità, nei tre anni precedenti, alla casistica di reati previsti 
dagli articoli da 24 a 25 duodecies del D.Lgs. 231/2001. 
 
Il Gruppo Banca Carige crede che la lealtà fiscale (o “tax morale”) costituisca un principio 
fondamentale nel proprio modello di gestione del business: per questo motivo, già nel 2014, il 
Consiglio di Amministrazione della Capogruppo ha approvato il “Regolamento di Gruppo del 
processo fiscale” che costituisce, per l’intero Gruppo, il codice di condotta sulla lealtà fiscale e 
che - attraverso una strategia di prevenzione e contenimento del rischio di non conformità alle 
normative fiscali basata sull'instaurazione di una relazione rafforzata, di tipo volontario, con 
l’Amministrazione Fiscale - ricerca un vantaggio reciproco sintetizzabile nel binomio trasparenza 
in cambio di certezza. 
Per quanto concerne la descrizione del contenzioso fiscale in essere si rinvia a quanto indicato 
nella  Situazione  patrimoniale  ed  economica  consolidata  ex  art.  73,  comma  4  TUB.  Nota 
Integrativa – Attivo, - Sezione 11, Punto 8 – Contenzioso Tributario. 
Si precisa che nel corso dell’anno non sono state segnalate alcune azioni legali, pendenti o 
passate in giudicato, riferite a casi di concorrenza sleale o violazioni delle normative anti-trust. 
 
50 
 