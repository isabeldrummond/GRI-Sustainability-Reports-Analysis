
 

 
 
La valutazione per ogni dipendente prevede la messa in evidenza di punti di forza e di aree di 
miglioramento (su cui costruire opportuni interventi formativi) e fa riferimento ai comportamenti 
osservati  durante  un  periodo  temporale  delimitato.  I  dipendenti  sono  suddivisi  in  alcuni 
aggregati che raggruppano ruoli caratterizzati da una omogenea complessità di attività e da 
una simile responsabilità gestionale.  
L’obiettivo di evidenziare i meriti lavorativi dei singoli dipendenti ha determinato la scelta, a 
partire dall’anno 2015, di predisporre il sistema nell’ottica di una maggiore focalizzazione sul 
livello della prestazione lavorativa fornita. 
Dal sistema di valutazione si ricavano utili indicazioni per una puntuale definizione dei profili 
specifici di competenza al fine di renderli più coerenti con lo sviluppo del business nonché per 
la costruzione dei sentieri di sviluppo verticale e di mobilità orizzontale. 
 
Valorizzazione delle diversità e pari opportunità 
La formazione in materia di pari opportunità è stata oggetto di investimenti mirati nel 2018 sia 
in ottica di aggiornamento dei contenuti e delle modalità realizzative, sia di acquisizione dei 
finanziamenti attraverso la partecipazione ai bandi di settore. In relazione agli obiettivi del Piano 
Industriale 2017-2020, si è lavorato alla progettazione dei corsi secondo due linee guida.  
a)  Da un lato la nuova offerta digitale che richiede lo sviluppo di nuove competenze per 
utilizzare  al meglio  gli  strumenti  commerciali  ed  operativi.  La  formazione  si focalizza sullo 
sviluppo  della  familiarità  con  l’offerta  digitale.  L'acquisizione  delle  competenze  digitali  è 
prerequisito  per  innovare  nell'organizzazione  del  lavoro  con  lo  smartworking.  “Over50: 
opportunità dalla digitalizzazione”  è il corso che è derivato da tale progettazione innovativa e 
vuole consentire alle risorse con maggiore esperienza in azienda di poter utilizzare al meglio gli 
strumenti di lavoro, acquisendo confidenza e destrezza con le nuove tecnologie, colmando 
lacune e fornendo spunti per lavorare meglio. L'esperienza acquisita sul campo valorizza lo 
strumento tecnologico che può consentire a tutta la popolazione aziendale di lavorare con 
minori vincoli spaziali e temporali, in ottica soprattutto di pari opportunità. Le tematiche su cui si 
focalizza l'aula riguardano l'utilizzo degli strumenti informativi più rilevanti per la gestione del 
lavoro dei colleghi, ai quali peraltro viene sottoposto un questionario ad hoc nelle settimane 
che precedono il corso.  
b)  La seconda linea di sviluppo dell’offerta formativa in materia di pari opportunità riguarda 
l’obiettivo  di  far  crescere  la  produttività  della  rete  operativa  e  della  sede.  Le  attività  di 
contenimento  costi  e  riorganizzazione  richiedono  una  gestione  delle  risorse  umane  volta 
all'ottimizzazione dei risultati e alla valorizzazione delle diverse competenze presenti in azienda, 
in modo che ciascuno possa esprimere individualmente e nel team working tutto il potenziale 
richiesto dalla competizione di mercato. Da qui il nuovo progetto su pari opportunità e diversity 
management che intende valorizzare l'uguaglianza di trattamento delle donne e degli uomini 
che lavorano per il Gruppo, sviluppando il tema del coinvolgimento di tutte le risorse disponibili 
e combattendo ogni forma di discriminazione, per fare squadra e lavorare su obiettivi comuni. 
Con la tecnologia e le nuove modalità di lavoro si può realizzare una maggiore efficienza 
operativa alla portata di tutta la popolazione aziendale, per coniugare il raggiungimento dei 
77 
 