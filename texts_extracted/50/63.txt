
   
finanziamenti, denominate unitariamente “Imprese in Ripresa 2.0”. 
Il nuovo Accordo è applicabile ai finanziamenti in essere alla data della firma dello stesso ed 
entrerà in vigore dal 1° gennaio 2019 con validità fino al 31 dicembre 2020; tale accordo mira 
ad assicurare la disponibilità di adeguate risorse finanziarie alle PMI che, pur non avendo 
pienamente  agganciato  la  ripresa,  presentano  comunque  prospettive  economiche  positive, 
creando così le condizioni per il superamento dell’attuale congiuntura negativa e determinando 
una maggiore facilità nel traghettarle verso un’auspicata inversione del ciclo economico. 
Grazie all’Accordo, le imprese aventi i requisiti, possono richiedere la sospensione per un 
massimo di 12 mesi della quota capitale delle rate di mutuo e della quota capitale prevista nei 
canoni di leasing immobiliare o mobiliare. 
Possono, inoltre, richiedere l’allungamento della durata dei mutui per un massimo del 100% 
della durata residua del piano di ammortamento.   
Le operazioni di sospensione e di allungamento possono prevedere una variazione in aumento 
del  tasso  di  interesse  per  tutta  la  durata  residua  del  finanziamento,  così  come  previsto 
dall’accordo stesso. 
 
Crollo Ponte Morandi: iniziative immediate a favore dei soggetti coinvolti   
A seguito del crollo del Ponte Morandi avvenuto in data 14 agosto 2018, la Banca si è subito 
attivata per mettere a disposizione dei soggetti coinvolti le seguenti misure di supporto: 
  mutui: sospensione per 36 mesi dell’intera rata del mutuo a privati e della quota capitale 
dei mutui o dei canoni leasing per le imprese;    
  stanziamento di un plafond di 10 milioni per la concessione di finanziamenti a privati ed 
imprese a condizioni agevolate: 
-  Privati: finanziamenti chirografari di importo fino a 30 mila euro; 
-  Imprese:  finanziamenti  chirografari  di  importo  massimo  differenziato  per  settore 
economico e fino a 200 mila euro; 
-  Privati  e  Imprese:  apertura  di  credito  semplice  per  anticipo  contributi  di  importo 
massimo legato al danno subito; 
  Privati: c/c e servizi collegati per la clientela residente nella zona di non accessibilità (c.d. 
“zona  rossa”):  gratuità  per  24  mesi  delle  spese  di  tenuta  conto,  delle  commissioni 
relative ai servizi collegati e del canone di locazione di una cassetta di sicurezza;  
  Raccolta fondi a favore delle vittime del crollo, con versamento iniziale di 100 mila euro 
da parte della Banca. 
 
Regione Liguria – Partecipazione al bando FI.L.S.E. “Emergenza Ponte Morandi” 
Carige, nel mese di settembre, ha aderito al bando per l’attivazione di un Fondo di Garanzia 
(di iniziali 2 milioni) per finanziamenti chirografari, volti a finanziare il circolante delle imprese di 
micro, piccola e media dimensione aventi sede in Liguria in difficoltà a seguito del crollo del 
Ponte Morandi.  
64 
 