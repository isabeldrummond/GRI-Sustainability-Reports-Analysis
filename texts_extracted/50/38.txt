 
Analisi di materialità 
L’approccio all’analisi della materialità 2018 rappresenta un’evoluzione del percorso sviluppato 
nel biennio 2016-2017 basato sull’analisi di fonti documentali esterne (legislazione nazionale e 
comunitaria, Standard GRI di riferimento, rendicontazione di sostenibilità di altri gruppi bancari, 
pubblicazioni settoriali e associative) e interne (piani strategici, comunicazioni e dichiarazioni del 
vertice aziendale, esiti di attività di stakeholder engagement). Tale percorso è stato quindi 
analizzato  alla  luce  della  più  recente  evoluzione  del  dibattito  e  quadro  di  riferimento 
interpretativo  sulle  tematiche  di  sostenibilità;  a  questo  proposito  secondo  l’Osservatorio 
Nazionale  sulla  Rendicontazione  non  Finanziaria14  le  tematiche  che  assumono  maggiore 
rilevanza nel settore finanziario sono quelle legate alla sfera sociale, come formazione, anti-
corruzione, occupazione e comunità locali. oltre ai temi legati ai comportamenti anti-competitivi 
e  all’innovazione.  Minore  rilevanza  hanno  invece  le  tematiche  ambientali,  in  particolare  i 
consumi idrici, in quanto tipicamente non collegati all’attività d’impresa. 
 
 
Fonte: Deloitte - SDA Bocconi (cfr. Nota 14) 
 
 
E’ stata quindi valutata la coerenza dell’analisi sviluppata all’evoluzione del percorso strategico 
interno al Gruppo, particolarmente complesso nel corso del 2018. Il processo di analisi è stato 
realizzato ponendo attenzione al contesto di riferimento con particolare attenzione ai seguenti 
temi: 
  sviluppo  dei  presidi  organizzativi  volti  ad  assicurare  il  contenimento  del  rischio,  la 
protezione dalle perdite, la prevenzione dal coinvolgimento - anche involontariamente - 
in attività illecite e la conformità delle operazioni alla normativa;  
  riequilibrio patrimoniale ed economico finalizzato a determinare le condizioni per la 
creazione di nuovo valore a vantaggio di tutti gli stakeholder; 
  sviluppo di un modello di servizio efficiente e di un’offerta di prodotti coerente alle 
aspettative della clientela finalizzati a contribuire allo sviluppo economico delle famiglie, 
                                                           
14 Fonte: Deloitte - SDA Bocconi “Osservatorio Nazionale sulla Rendicontazione non Finanziaria ex D.Lgs. 254/2016 1° Report 
Ottobre 2018”. 
39 
 