 
Valori e principi generali 
Carige nella gestione quotidiana delle proprie relazioni: 
  promuove la valorizzazione delle risorse umane attraverso percorsi di accrescimento 
professionale e di partecipazione agli obiettivi dell’impresa, anche con riferimento al 
rispetto della legalità, ponendo attenzione ai bisogni e alle legittime aspettative degli 
interlocutori interni e esterni, al fine di migliorare il clima di appartenenza e il grado di 
soddisfazione; 
  persegue, con correttezza e trasparenza, obiettivi di efficienza, efficacia e economicità 
dei sistemi di gestione per accrescere i livelli di redditività e competitività dell’impresa e 
per  conseguire,  attraverso  un  costante  aggiornamento,  gli  standard  correnti  di 
innovazione; 
  persegue gli obiettivi aziendali riconoscendo centralità ai bisogni dei clienti esterni e 
interni, nonché alle aspettative degli azionisti; 
  si  adopera  affinché  tutte  le  azioni,  le  operazioni,  le  transazioni  e  in  generale  i 
comportamenti tenuti dagli organi sociali, dal personale e dai collaboratori in merito alle 
attività svolte nell’esercizio delle funzioni di propria competenza e responsabilità siano 
improntati alla massima onestà, imparzialità, riservatezza, trasparenza. 
 
I Principi Generali riportati nel Codice Etico sono i seguenti:  
Onestà e imparzialità: È interesse precipuo della Banca che gli obiettivi aziendali 
vengano  conseguiti  rispettando  tutte  le  normative  vigenti.  Non  sono  ammessi 
comportamenti collusivi, pratiche di corruzione,  favori, pressioni e sollecitazioni 
verso terzi per ottenere vantaggi personali e/o lavorativi per sé o altri. Nel definire 
le  strategie  aziendali e  nell’assumere  ogni  decisione  o  linea  di condotta  deve 
essere  evitata  ogni  forma  di  discriminazione  basata,  in  particolare,  su  razza, 
nazionalità, sesso, età, salute, opinioni politiche o sindacali, convinzioni religiose. 
Riservatezza: La Banca Carige assicura la riservatezza delle informazioni in proprio 
possesso  e  si  astiene  dal  ricercare  dati  riservati,  salvo  il  caso  di  consapevole 
autorizzazione da parte degli interessati e, comunque, sempre in conformità alle 
norme giuridiche vigenti, curando che i propri dipendenti e collaboratori utilizzino 
le informazioni riservate, acquisite in ragione del proprio rapporto con la Banca, 
esclusivamente per scopi connessi con l'esercizio della propria funzione. 
Trasparenza e completezza dell'informazione: La Banca nella predisposizione di 
comunicazioni,  segnalazioni,  prospetti  e  avvisi  diretti  a  Pubbliche  Autorità,  al 
mercato, alla clientela, ai fornitori e ai propri dipendenti e collaboratori, si attiene 
a principi di trasparenza e completezza al fine di assicurare il pieno rispetto delle 
normative vigenti. 
 
13 
 