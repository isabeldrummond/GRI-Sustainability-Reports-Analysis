 
L’Assemblea ordinaria delibera, oltre che sulle materie ad essa attribuite dalla legge, anche 
sulle autorizzazioni per il compimento degli atti degli Amministratori in materia di operazioni 
con parti correlate e soggetti collegati. L’Assemblea è in particolare competente a deliberare 
sulla nomina e la revoca del Consiglio di Amministrazione, nonché, ai sensi di Statuto, sulla 
nomina del Presidente e del Vice Presidente. 
 
Il Consiglio di Amministrazione 
Il Consiglio di Amministrazione è composto da un minimo di sette ad un massimo di quindici 
membri.  L’elezione  dei  membri  avviene  sulla  base  di  liste  presentate  dai  soci  secondo  le 
modalità previste dallo Statuto. 
Ai sensi dell’art. 20 dello Statuto, il Consiglio di Amministrazione è investito di tutti i poteri di 
ordinaria e straordinaria amministrazione - eccetto quanto tassativamente riservato dalla legge 
all’Assemblea dei soci. 
La composizione del Consiglio di Amministrazione e del Collegio Sindacale della Banca è 
conforme alle previsioni di cui al Testo Unico della Finanza in materia di parità di accesso agli 
organi di amministrazione e controllo delle società quotate. 
Il Consiglio di Amministrazione è stato nominato dall’Assemblea ordinaria degli Azionisti del 
20/9/2018  per  gli  esercizi  2018-2019-2020  con  scadenza  della  carica  all’Assemblea  di 
approvazione del bilancio al 31/12/2020. 
Al 31/12/2018 il Consiglio era composto da 9 membri di cui il 33% donne e 7 consiglieri 
indipendenti. Il Consiglio di Amministrazione si è riunito, nell’anno 2018, 37 volte, con cadenza 
almeno mensile. 
Il Comitato esecutivo è nominato dal Consiglio di Amministrazione che, ai sensi di quanto 
stabilito dallo Statuto, ne determina il numero dei membri, la durata in carica e le attribuzioni; 
ove nominato, è composto dall’Amministratore Delegato, quale membro di diritto, nonché da 
altri membri eletti dal Consiglio di Amministrazione, in numero variabile da due a quattro. Il 
Comitato Esecutivo può essere nominato tra i propri componenti, a maggioranza assoluta, il 
proprio Presidente. 
Il Consiglio di Amministrazione - in linea anche con le disposizioni contenute nel Codice di 
Autodisciplina e nella vigente normativa di Vigilanza - ha provveduto alla costituzione, in seno 
ai suoi membri dei seguenti Comitati consiliari: Comitato Rischi, Comitato Remunerazione e 
Comitato Nomine e Governance. Tali Comitati rivestono un ruolo consultivo ed eventualmente 
propositivo  e  la  composizione  degli  stessi  rispetta  le  indicazioni  del  citato  Codice  di 
Autodisciplina e della normativa di vigilanza. 
Come detto, a seguito della mancata costituzione del Comitato Esecutivo, il Consiglio ha 
deliberato di istituire il Comitato Spese e Immobili con funzioni deliberative in materia di spese e 
gestione del patrimonio immobiliare. 
 
 
 
19 
 