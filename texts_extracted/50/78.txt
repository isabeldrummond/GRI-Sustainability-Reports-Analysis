
   
in generale, dall’ambiente lavorativo. 
 
Nel corso dell’anno la Banca si è proposta di rendere maggiormente fruibile il rapporto con 
l’amministrazione del personale introducendo la sezione Self Service all’interno dell’intranet 
aziendale che permette al dipendente di gestire in autonomia gran parte delle casistiche in tema 
di presenze/assenze. 
In questo contesto si segnala che tutti i dipendenti hanno diritto al congedo parentale. 
 
Salute e sicurezza 
Il Gruppo rivolge particolare attenzione alla tutela della salute e della sicurezza dei lavoratori. 
La percentuale di lavoratori coperti dai contratti in termini di salute e sicurezza è del 100%, 
infatti tutti gli obblighi del D.Lgs 81/2008 sono estesi ai collaboratori della Banca sotto ogni 
forma contrattuale (dipendenti a tempo sia indeterminato sia determinato, consulenti, stagisti, 
apprendisti, collaboratori in senso stretto). Oltre ad adottare sistemi di gestione avanzati e 
tecniche  di  prevenzione  e  dissuasione  per  gli  atti  criminosi,  le  misure  di  sicurezza  sono 
aggiornate di anno in anno in linea con le ultime tecnologie.  
La politica del Gruppo in tema di salute e sicurezza viene comunicata a tutto il personale, alle 
aziende fornitrici e ai clienti ed è a disposizione del pubblico e di chiunque ne faccia richiesta.  
I temi della salute e sicurezza vengono affrontati attraverso appositi moduli formativi con la 
finalità di sviluppare il livello di consapevolezza e conoscenza dei rischi e dei comportamenti 
preventivi da mettere in atto. In questo ambito nel corso del 2018 sono state erogate 2.706 ore 
di formazione ad un totale di 379 persone (in conformità al D.Lgs. 81/2008).  
Al fine di agevolare la partecipazione ai corsi di abilitazione e aggiornamento sicurezza è stata 
stipulata una convenzione con una società di formazione esterna che possa garantire edizioni in 
tutto il territorio in cui la Banca opera, al fine di favorire una più agevole partecipazione dei 
dipendenti a tali iniziative formative. 
Il Gruppo ha formalizzato il suo impegno nel garantire i migliori standard di sicurezza con 
l’approvazione del documento “Politica della Sicurezza”, nel quale sono stati definiti gli obiettivi 
di miglioramento della salute e della sicurezza dei lavoratori sul luogo di lavoro. Nonostante 
non ci sia un obbligo normativo che espliciti la necessità di adottare un sistema specifico, la 
Banca si è dotata di un Sistema di Gestione della Salute e Sicurezza sul Lavoro (SGSSL), 
secondo le indicazioni dello standard internazionale per il sistema di gestione della sicurezza e 
della salute dei lavoratori (BS OHSAS18001:07), che delinea obiettivi e politiche per la salute e 
sicurezza nella definizione e gestione di sistemi e processi di lavoro. 
In tema di prevenzione della criminalità, tutte le Banche del Gruppo cooperano attivamente con 
le  forze  dell’ordine  e  gli  organismi  pubblici  competenti,  aderendo  inoltre  agli  specifici 
“Protocolli di intesa” sottoscritti dall’ABI con le diverse Prefetture. La volontà del Gruppo di 
essere aggiornato e competente in materia si sostanzia anche nella partecipazione a gruppi ABI 
di studio in materia di sicurezza fisica, safety, facility, green banking e osservatorio mercati 
energia. 
Ai sensi dell’art. 35 del D.Lgs. 81/2008, in tutte le società del Gruppo sono previsti incontri 
79 
 