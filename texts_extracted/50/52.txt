
 
 
Oltre  alla  rigorosa  applicazione  della  normativa  posta  a  tutela  della  clientela,  il  Gruppo 
profonde  particolare  impegno  nell’analisi  delle  motivazioni  dei  reclami  pervenuti.  In 
quest’ottica, ha quindi aderito fin dal 1993 all’Ombudsman Giurì Bancario, dal 2007 confluito 
nell’Associazione  Conciliatore  Bancario  Finanziario,  che  gestisce  anche  altri  strumenti  di 
risoluzione delle controversie stragiudiziali quali la Conciliazione e l’Arbitrato; a partire dal 15 
ottobre 2009 è operativo l’Arbitro Bancario Finanziario (ABF) che interviene per le controversie 
in materia di servizi bancari e finanziari; a partire dal 9 gennaio 2017 è operativo l’Arbitro per 
le Controversie Finanziarie (ACF), istituito dalla Consob, interviene per le controversie in materia 
di obblighi di diligenza, correttezza, informazione e trasparenza che gli intermediari devono 
rispettare  quando  prestano  servizi  di  investimento  o  il  servizio  di  gestione  collettiva  del 
risparmio. 
Sul sito delle Banche del Gruppo è presente l’apposita sezione “Reclami” ove vengono fornite 
alla  Clientela  tutte  le  informazioni  circa  i  livelli  di  tutela  attuabili,  dalla  presentazione  del 
reclamo al ricorso ai sistemi di risoluzione stragiudiziale delle controversie di cui sopra, oltre ai 
dati statistici.  
Privacy dei clienti 
Carige gestisce un patrimonio informativo rilevante e si assume la responsabilità di tutelare i 
dati personali di cui dispone, utilizzando sistemi di sicurezza completi.  
La tutela della privacy nell’ambito dei servizi bancari e finanziari riguarda sia la protezione dei 
sistemi  informativi  contro  la  perdita  o  l’accesso  non  autorizzato  ai  dati,  sia  il  rispetto  dei 
consensi della clientela in merito al trattamento dei dati personali per finalità commerciali e di 
marketing.  
In linea con la vigente normativa nazionale (c.d. “Codice Privacy”) e europea (Regolamento 
2016/679/UE), declinata nell’apposita normativa interna, vengono adottate dal Gruppo Banca 
Carige misure tecniche, organizzative e operative atte a garantire la riservatezza e la sicurezza 
nel trattamento dei dati personali, anche sensibili (particolari, secondo la terminologia del 
Regolamento Europeo), sia di clienti potenziali e effettivi sia di altri stakeholder (collaboratori, 
fornitori e altri). 
In  particolare,  la  normativa  interna  aziendale  contiene  specifiche  previsioni  sulle  corrette 
modalità di trattamento dei dati personali acquisiti dai clienti, distinguendo i trattamenti che la 
Banca  deve  necessariamente  effettuare  per  adempiere  a  obblighi  di  legge  o  derivanti  dai 
contratti  stipulati  con  i  clienti,  da  quelli  che  la  Banca  può  effettuare  solo  dietro  esplicito 
consenso del cliente o adottando particolari tutele procedimentali (es.: utilizzo del registro delle 
opposizioni degli abbonati agli elenchi telefonici). 
A seconda delle modalità e finalità del trattamento, è prevista l’adozione di misure di sicurezza, 
sia tecnologiche sia fisiche, finalizzate a proteggere i dati e commisurate alla rischiosità del 
trattamento, in conformità alle indicazioni fornite dall’Autorità Garante per la Privacy, come la 
tracciabilità delle operazioni bancarie (Provvedimento del Garante per la Privacy n. 192 del 
12/5/2011). Un sistema di controllo interno è stato implementato anche per allertare eventuali 
comportamenti anomali da parte dei dipendenti sui dati privati dei clienti.  
53 
 