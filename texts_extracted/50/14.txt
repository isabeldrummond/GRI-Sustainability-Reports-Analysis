 
Dimensione e presenza territoriale 
 
Il Gruppo Carige è presente in 13 regioni italiane. Il 37% dei suoi sportelli presidiano la Liguria, 
regione di origine che ospita la sede legale di Genova; il 13,3% degli altri sono in Toscana e il 
10,6% in Lombardia, dove operano le altre banche del Gruppo - Banca del Monte di Lucca e 
Banca Cesare Ponti, il 9,8% sono in Sicilia. 
Alla fine del 2018, il Gruppo poteva contare su una rete di 489 sportelli a servizio di oltre 900 
mila  clienti  tra  famiglie,  professionisti,  piccole  e  medie  imprese  e  artigiani  con  un’offerta 
articolata su un’ampia gamma di prodotti e servizi, in una logica di multicanalità integrata 
focalizzata sulla qualità del servizio. 
Nell’anno  è  proseguito  il  processo  di  razionalizzazione  della  rete  effettuata  in  ottica  di 
contenimento dei costi ed efficientamento del servizio, con la chiusura di 40 sportelli, tra i quali 
quello di Nizza in Francia, l’unico all’estero. 
Il sistema distributivo del Gruppo è costituito da canali tradizionali e diretti. Il sistema dei canali 
tradizionali - rappresentati dalle filiali coi consulenti affluent e small business e dai distretti di 
consulenza private e corporate – è fondato su un modello di specializzazione del servizio alla 
clientela, ovvero una gestione personalizzata con clienti seguiti da specifici consulenti3. 
 
 
 
 
 
 
 
 
 
 
                                                           
3 La clientela Carige è così segmentata: 
  Private: attività finanziarie superiori a 500 mila euro. 
  Affluent: attività finanziarie superiori o uguali a 80 mila euro e “criteri comportamentali”. 
  Mass Market: famiglie con attività finanziarie inferiori a 80 mila euro, piccoli operatori economici, piccoli enti e 
associazioni. 
  Corporate ed enti rilevati: imprese con accordato breve termine di sistema ≥ € 500 mila o fatturato ≥ € 2,5 milioni o 
accordato sistema ≥ € 1 milione. 
  Small Business: imprese con accordato Banca ≥ 30 mila o fatturato ≥ 350 mila o accordato sistema ≥ 100 mila e 
altri “criteri settoriali”. 
15 
 