G
 
 
del Gruppo è chiamata a svolgere per conseguire i propri obiettivi gestionali nel rispetto delle 
disposizioni di legge e di vigilanza in un’ottica di sana e prudente gestione - sono articolate in 
Processi. Questi, disciplinati in specifici Regolamenti, sono al centro del sistema organizzativo 
aziendale  in  quanto  disciplinano  i  criteri  da  seguire  e  le  relative  attività  da  svolgere  e, 
unitamente agli strumenti da utilizzare, gli organi e le funzioni deputate alla loro esecuzione. I 
Regolamenti sono approvati dal Consiglio di Amministrazione della Capogruppo, diffusi alle 
competenti strutture e inviati alle altre componenti del Gruppo che li recepiscono e diffondono 
alle rispettive strutture organizzative. 
Il  Consiglio  di  Amministrazione  della  Capogruppo  -  nell’esercizio  del  suo  ruolo  di  primo 
responsabile e referente del sistema aziendale di controllo e gestione dei rischi - verifica e 
monitora nel continuo l’adeguatezza del sistema dei controlli di cui il Gruppo si è dotato per 
presidiare i rischi insiti nell’operatività bancaria. Inoltre, in seno all’organo consiliare, opera il 
Comitato  Rischi  con  il  compito  di  supportare,  attraverso  un’adeguata  attività  istruttoria,  le 
valutazioni e le decisioni del Consiglio stesso in materia. 
Il Sistema dei Controlli si articola in tre livelli: i controlli di linea (1° livello) sono effettuati dalle 
unità organizzative sulle singole attività svolte, i controlli di conformità ed i controlli sui rischi (2° 
livello) – unitamente al Dirigente Preposto ai documenti contabili con riferimento all’attendibilità 
dell’informativa finanziaria - sono finalizzati ad accertare la conformità dei processi aziendali 
rispetto alle disposizioni di legge e di vigilanza, a definire le metodologie di misurazione del 
rischio, a verificare il rispetto dei limiti assegnati alle varie funzioni operative ed a controllare il 
raggiungimento degli obiettivi di rischio/rendimento loro assegnati. 
Tali controlli sono affidati alla Struttura Compliance (posizionata in staff16 all’Amministratore 
Delegato, che svolge le attività inerenti al rischio di non conformità per le Banche del Gruppo e 
verifica, tra l’altro, nel continuo che le procedure aziendali siano coerenti con l’obiettivo di 
prevenire e contrastare il riciclaggio ed il finanziamento del terrorismo) ed alla Struttura Risk 
Management (anch’essa in staff all’Amministratore Delegato, che verifica principalmente la 
corretta rilevazione e misurazione dei rischi ai quali è esposto il Gruppo). 
La revisione interna (controllo di 3° livello) è 
svolta  dalla  Struttura  Internal  Audit 
(collocata  alle  dirette  dipendenze  del 
Consiglio di Amministrazione, ha il compito 
di verificare l’adeguatezza e l’efficacia dei 
controlli di primo e di secondo livello ed è 
volta  ad  individuare  andamenti  anomali, 
violazioni  delle  procedure  e  della 
regolamentazione,  nonché  a  valutare  la 
funzionalità del Sistema dei Controlli Interni 
nel suo complesso). 
Ulteriori strutture coinvolte - direttamente o indirettamente - sui temi attinenti il rigore aziendale 
sono la Struttura General Counsel (che individua gli obblighi ed i divieti ai quali è soggetta 
l’attività del Gruppo) e la Struttura Organizzazione (che, di concerto con i relativi process 
                                                           
16 La Struttura riferisce direttamente all’Amministratore Delegato. 
48 
 