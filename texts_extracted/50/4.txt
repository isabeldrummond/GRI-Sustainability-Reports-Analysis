 
 
 
 
Lettera agli Stakeholder “Riprendiamoci il futuro” 
 
 
Con efficacia 2 gennaio 2019, come conseguenza delle mutate condizioni derivanti dall’esito 
dell’Assemblea  del  22  dicembre  2018,  che  non  ha  approvato  la  delega  al  Consiglio  di 
Amministrazione  per  l’aumento  del  capitale  sociale,  la  maggioranza  dei  Consiglieri  di 
Amministrazione della Banca ha rassegnato le proprie dimissioni, con la contestuale decadenza 
dell’intero Consiglio. 
Nella  stessa  data  la  Banca  Centrale  Europea  ha  posto  Banca  Carige  in  Amministrazione 
Temporanea,  nominando  tre  Commissari  Straordinari  ed  un  Comitato  di  Sorveglianza.  In 
continuità con la strategia in atto i tre Commissari hanno proseguito le attività di rafforzamento 
patrimoniale, di rilancio commerciale attraverso il recupero delle quote di mercato nei segmenti 
core, di derisking attraverso la riduzione dei Non Performing Loan e di ricerca di possibili 
business combination. Questi elementi hanno trovato una sintesi nel Piano Strategico 2019-2023 
denominato “Carige: Riprendiamoci il Futuro”, approvato nella riunione del 19 febbraio 2019 e 
presentato alla comunità finanziaria il 27 febbraio, che ha come obiettivo quello di valorizzare il 
potenziale della Banca in ottica stand alone quale base per una business combination e che si 
articola su tre fasi fra loro collegate: 
-  rafforzamento della struttura e della dotazione patrimoniale nel 2019; 
-  raggiungimento  del  pareggio  di  bilancio  nel  2020  sulla  base  di  leve 
operative/commerciali di breve termine; 
-  ritorno  alla  reddittività  dal  2021  costruendo  sul  risanamento  radicale  degli  anni 
precedenti. 
Il Piano Strategico 2019-2023 riduce dunque strutturalmente il profilo di rischio della Banca, 
rivede integralmente il modello di business di Carige al fine di assicurarne la sostenibilità in 
ottica stand alone e consente la generazione di una soddisfacente remunerazione del capitale. 
Al tempo stesso rappresenta la base sulla quale poter sommare i benefici addizionali derivanti 
da una possibile business combination che potenziali partner e investitori, siano essi finanziari o 
industriali ed in funzione delle proprie caratteristiche, potranno ottenere. 
Il Piano valorizza i punti di forza della Banca in termini di clientela, risorse umane e specificità 
del territorio di riferimento, che presenta una ricchezza finanziaria pro capite significativamente 
più elevata della media nazionale, oltre a prevedere la focalizzazione dell’offerta su servizi 
dedicati a specifici segmenti di clientela, quali la gestione del risparmio delle famiglie e i servizi 
alle piccole e medie imprese ed una rivoluzione c.d. lean, che si traduce nella capacità di 
5 
 