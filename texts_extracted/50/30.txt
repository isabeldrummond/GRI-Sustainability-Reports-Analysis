 
Relazione con il territorio e la comunità  
Il Gruppo Banca Carige, con oltre 500 anni di tradizione, ha assunto un ruolo chiave nel 
territorio in cui opera. Al fine di mantenere un ruolo di responsabilità verso la comunità, la 
Banca sostiene numerosi progetti a favore della diffusione della cultura nelle sue diverse forme 
come  musica,  arte,  letteratura  ed  editoria,  e  promuove  attività  sportive  con  l’intento  di 
incoraggiare valori quali la solidarietà e la coesione. 
Le iniziative sostenute contribuiscono a rafforzare l’immagine di una Banca vicina al proprio 
territorio  di  riferimento  e  consapevole  delle  sue  esigenze,  secondo  una  logica  di  multi-
localismo, di conoscenza delle specificità territoriali e di flessibilità. 
Il Gruppo collabora con altri esponenti della business community e del mondo accademico 
organizzando attività che affrontano temi di attualità economica e finanziaria, coinvolgendo sia 
gli attori del settore che il più vasto pubblico seguendo una logica inclusiva. Le iniziative di 
educazione finanziaria sono volte alla formazione per imprese e privati (clienti e non clienti) per 
sostenere  la  competitività  delle  imprese  e  la  capacità  dei  cittadini  di  realizzare  scelte 
economiche sostenibili nel tempo.  
Il Gruppo Banca Carige è attivo anche nel mondo della solidarietà supportando numerose 
associazioni volontaristiche nelle loro manifestazioni sia a livello locale che nazionale. Così 
come nel 2017, anche durante il 2018, la Banca ha deciso di sostenere diversi enti assistenziali 
ed associazioni benefiche.  
In occasione della tragedia del crollo del Ponte Morandi avvenuta a Genova nel mese di 
agosto, Carige ha immediatamente avviato una raccolta fondi stanziando i primi 100.000 euro 
di una sottoscrizione pubblica. 
 
La Banca e la cultura 
  Nel 2018 si è confermato l’impegno del Gruppo, in qualità di mecenate della cultura 
italiana,  con  il  sostegno  al  Teatro  Carlo  Felice  di  Genova,  di  cui  è  divenuto  “banca 
partner”, e con la manifestazione “Città di mare” organizzata dalla Fondazione Palazzo 
Ducale di Genova, iniziativa che si è sviluppata nel corso dei primi sei mesi dell’anno.  
  In occasione del Festival della Cultura Creativa, promosso a livello nazionale dall’ABI, oltre 
150 studenti tra i 10 e i 13 anni, delle scuole medie di Genova, hanno preso parte ad 
alcuni laboratori sul tema “Scudi genovini e denari – le ‘armi’ del mercante genovese” in 
collaborazione con il Museo Diocesano di Genova. Le attività sono state condotte al fine di 
stimolare l’immaginazione, l’emotività e la creatività dei giovani, mettendo in relazione la 
collezione di arte e numismatica di Banca Carige con il circuito artistico-culturale formato 
dalla Cattedrale di San Lorenzo e dai musei ad essa collegati (in particolare, il Museo 
Diocesano), situati nelle immediate vicinanze della Sede della Banca. 
  Carige ha collaborato nella promozione della 16° edizione del “Festival della Scienza” che 
si è svolta, come di consueto, a Genova, diventando un punto di riferimento importante per 
la divulgazione scientifica e un’occasione di incontro per ricercatori, appassionati, studenti e 
famiglie. 
31 
 