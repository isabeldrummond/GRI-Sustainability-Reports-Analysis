 
Principi e valori 
Banca Carige, in qualità di Capogruppo, adotta, per se stessa e per le altre componenti del 
Gruppo, le soluzioni organizzative adeguate per garantire il rispetto delle normative legislative e 
regolamentari cui è sottoposta, ivi compresa la prevenzione dei reati rilevanti ai sensi del D.Lgs. 
231/2001, nonché delle disposizioni della Banca d’Italia in materia di sistema dei controlli 
interni, dalla cui violazione può derivare anche un rischio reputazionale. 
Le predette soluzioni - disciplinate nel “Regolamento del Processo per il governo dei rischi di 
Gruppo”  approvato  dal  Consiglio  di  Amministrazione  della  Capogruppo  -  consentono  nel 
continuo  di  recepire  nelle  fonti  normative  interne  le  disposizioni  di  legge  e  di  vigilanza 
applicabili  a  ciascuna  componente  del  Gruppo  e  di  contenere  quindi  il  rischio  di  non 
conformità.  Le  complessive  attività  -  che  ciascuna  componente  del  Gruppo  è  chiamata  a 
svolgere per conseguire i propri obiettivi gestionali nel rispetto delle disposizioni di legge e di 
vigilanza in un’ottica di sana e prudente gestione - sono articolate in “processi”. 
Ogni  processo  è  suddiviso  in  “fasi”  e  ciascuna  fase  in  “aspetti”  da  considerare  per  lo 
svolgimento delle fasi (criteri per la gestione di rischi, attività da svolgere per la concreta e 
corretta  applicazione  dei  criteri,  procedure  da  utilizzare  a  supporto  delle  attività,  unità 
organizzative  responsabili).  Ogni  processo  recepisce  le  varie  disposizioni  esterne  che  lo 
riguardano, senza perciò definire tanti processi interni quante sono le disposizioni esterne (o i 
gruppi omogenei di esse). I processi sono posti al centro del sistema organizzativo aziendale, in 
quanto disciplinano i criteri da seguire e le relative attività da svolgere e, unitamente agli 
strumenti da utilizzare per dare esecuzione alle attività, gli organi e le funzioni deputate alla loro 
esecuzione, sono disciplinati in specifici Regolamenti. 
 
Operativamente: 
Il Consiglio di Amministrazione della Capogruppo: 
   approva il Codice Etico che riassume i principi di condotta indicati dalle disposizioni di 
Vigilanza  in  materia  di  controlli  interni  (ad  esempio  regole  deontologiche  e  regole  da 
osservare nei rapporti con i clienti) che ispirano le soluzioni organizzative sopra descritte, 
con particolare riferimento allo svolgimento dei processi, per attenuare i rischi operativi e di 
reputazione della Banca e favorire la diffusione di una cultura dei controlli interni 
   approva i Regolamenti 
   li diffonde alle strutture della Capogruppo e alle altre componenti del Gruppo (queste, a 
loro volta, li recepiscono) 
. 
Il Codice Etico è dunque: 
   espressione  dei  valori  e  dei  principi  di  comportamento  che  il  Gruppo  Banca  Carige 
riconosce, accetta e condivide  
    volto ad assicurare che tutte le attività della Banca siano svolte nell’osservanza della Legge, 
con onestà, integrità, correttezza e buona fede: tutti coloro che operano per la Banca sono 
tenuti a conoscere, osservare e far osservare il Codice nell’ambito delle proprie funzioni e 
responsabilità. 
 
12 
 