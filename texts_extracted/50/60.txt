
   
promozioni e scontistiche dedicate.   
 
Investimenti etici 
Pur non rilevandosi una significativa domanda di strumenti di investimento etici da parte della 
clientela  delle  banche  del  Gruppo,  con  l’obiettivo  di  soddisfare  comunque  la  richiesta  di 
investimento  attraverso  strumenti  finanziari  opportunamente  diversificati,  sono  presenti  nel 
catalogo d’offerta alcuni prodotti di risparmio gestito, in particolare i fondi comuni di diritto 
italiano Eurizon Obbligazionario Etico e Eurizon Azionario Internazionale Etico. 
 
Servizio di Consulenza 
Con riferimento all’attività di profilazione e di contrattualizzazione della clientela, nel corso del 
2018 la Banca ha raggiunto, in particolare per quanto riguarda la copertura della clientela con 
i nuovi questionari MiFID, i livelli target prefissati. Anche l’attività di sottoscrizione dei contratti di 
consulenza ha portato ad un miglioramento importante del livello di copertura della clientela 
con i due modelli di servizio proposti (versione “base” proponibile a tutta la clientela e versione 
“oro” (versione più evoluta riservata alla clientela private). 
Nel corso del 2018 è proseguito il programma di adeguamento alle normative MiFID II e IDD, 
iniziato nel 2017,  con interventi in tema di Investor Protection (controlli sul Target Market, 
informativa ex –ante  sui costi  ed incentivi connessi alle operazioni finanziarie e prodotti di 
investimento assicurativi, analisi costi/benefici in caso di cambio linea di gestioni di portafoglio 
individuali). 
 
 
Prodotti assicurativi 
Per quanto riguarda il ramo danni, è continuata l’attività di proposizione e vendita delle polizze 
assicurative di copertura. 
Nel 2018 è stata ampliata la gamma delle polizze RC Auto. In aggiunta alla polizza Scelgo Io, 
che rimane disponibile per coloro che sono già assicurati con tale prodotto e desiderano 
rinnovare, è stata introdotta Carige AutoPiù, una polizza con tre differenti pacchetti di garanzie 
(Base,  Comfort  e  Premium)  che  puntano  a  soddisfare  le  diverse  esigenze  assicurative  dei 
differenti profili di clientela. La Compagnia a partire dal mese di luglio ha altresì affinato le 
variabili  considerate  nel  calcolo  della  tariffa,  introducendo  nuovi  parametri,  che  rendono 
maggiormente personalizzato il calcolo del premio per ciascun cliente. 
Tra  le  polizze  danni  oltre  alla  consolidata  Protezione  Famiglia  per  tutelarsi  dai  danni 
involontariamente  cagionati  a  terzi  nell’ambito  della  propria  vita  privata  e  familiare,  ha 
incontrato  favore  presso  la  clientela  la  polizza  multigaranzia  Carige  Incendio  e  Furto,  Rc 
Proprietà e Assistenza, che oltre a proteggere l’abitazione e il suo contenuto, dà la possibilità di 
coprire i danni connessi alla proprietà dell’immobile o ad elementi fissi ad esso collegati causati 
involontariamente a terzi, e di beneficiare, in caso di emergenze per opere di riparazione e 
61 
 