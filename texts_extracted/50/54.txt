
 
 
 
Evoluzione del modello di servizio e relazione con la rete distributiva 
 
Il presidio complessivo di tutti gli ambiti commerciali, di canale, di prodotto e di servizio è in 
capo al Chief Commercial Officer. 
Il Comitato Commerciale è l’organo tecnico che supporta gli Organi aziendali e/o i Comitati 
consiliari.  La  sua  attività  tiene  conto  anche  delle  informazioni  fornite  dagli  altri  Comitati 
direzionali  e  dai  responsabili  delle  funzioni  che  partecipano  alle  sedute  del  Comitato 
Commerciale. L’obiettivo è quello di definire le politiche commerciali con riferimento ai diversi 
canali di distribuzione, alle tipologie dei prodotti, alle condizioni economiche, oltre che alle 
tecniche di comunicazione e promozione. La pianificazione e la realizzazione delle strategie 
commerciali del Gruppo è coerente a fornire un’offerta di qualità, conforme alle normative di 
settore,  competitiva  sul  mercato,  supportata  da  un’adeguata  struttura  tecnologica  che  ne 
consenta una diffusione multicanale. 
In tale contesto, il Comitato verifica: 
a)  l’adeguatezza della struttura dei prodotti, il rischio degli strumenti finanziari e il relativo 
rendimento, nonché la conformità dei prodotti offerti alle disposizioni di legge e di 
Vigilanza;  
b)  l’adeguatezza dei prezzi dei prodotti e rileva la presenza di eventuali conflitti di interesse 
in un’ottica di rispetto delle disposizioni di Vigilanza in materia di usura e di servizi 
finanziari svolti per conto della clientela (cosiddetta MiFID). 
 
Il  Comitato  Commerciale  verifica,  inoltre,  l’andamento  generale  dell’attività  commerciale 
rispetto al budget e alle politiche definite. 
Nell’esercizio delle proprie attività, il Comitato, ai fini dell’assunzione delle decisioni, deve 
tenere  in  considerazione  il  parere  espresso  dal  Responsabile  della  Compliance,  dal 
Responsabile  della  funzione  di  controllo  dei  rischi  (CRO)  e  dal  Dirigente  preposto  per  la 
redazione dei documenti contabili societari sugli argomenti di rispettiva competenza, nonché le 
valutazioni del Comitato Controllo Rischi, con particolare riferimento alle politiche commerciali. 
Il Comitato Commerciale sottopone al Consiglio di Amministrazione e ai Comitati consiliari per 
le materie di competenza, per la relativa approvazione il modello  di business, il piano di 
sviluppo del modello distributivo e il piano di sviluppo territoriale, oltre che il processo per 
l’approvazione di nuovi prodotti e servizi, l’avvio di nuove attività e  l’inserimento in nuovi 
mercati. 
L’attività di delibera del Comitato riguarda, in particolare, le politiche commerciali, la struttura 
dei tassi e delle condizioni economiche da applicare ai prodotti e ai servizi, l’introduzione di 
nuovi prodotti e servizi, le iniziative promozionali e pubblicitarie da porre in essere. 
 
55 
 