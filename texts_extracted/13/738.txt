INDICE CONSOLIDATO ESERCIZIO DNF
  Eventi Community: continua l’impegno del Gruppo a creare delle 
situazioni che possano migliorare il clima e il modo di lavorare 
insieme. Sono stati rinnovati molti ambienti di lavoro introducendo 
ove possibile degli open-space condivisi tra personale di più funzioni 
che operano in sinergia. L’uso di rivestimenti degli ambienti fono 
assorbenti e l’ampia disponibilità di sale dove riunirsi ha permesso 
di creare un ambiente di lavoro migliore, riducendo l’inquinamento 
acustico senza compromettere la possibilità delle persone di 
comunicare tra di loro e di scambiarsi informazioni. 
Con l’obiettivo di promuovere un aggiornamento di informazioni, di 
esperienze e la condivisione della strategia aziendale e dei risultati 
ottenuti i dipendenti incontrano, in occasione di iniziative o eventi 
specifici, il Top Management; prosegue con successo l’iniziativa, 
lanciata nel corso del 2017, “INSIEME, IN SEDE” con una serie di 
incontri dedicati a tutti i dipendenti del Gruppo delle sedi italiane.
  Attività Extra lavorative: sono stati attivati numerosi servizi e 
progetti rivolti a tutti i collaboratori, al fine di facilitare la quotidianità 
e conciliare la vita professionale con la vita privata, che vanno 
dall’indiscutibile successo dell’Asilo Aziendale, a visite di controllo in 
collaborazione con la LILT (Lega Italiana per la Lotta contro i Tumori), 
a corsi di primo soccorso pediatrico, a diversi accordi con esercizi e 
attività commerciali.
AZIONISTI E COMUNITÀ FINANZIARIA 
L’azienda si impegna nei confronti degli azionisti e delle comunità finanziarie 
a mantenere una crescita sostenibile nel breve, medio e lungo termine e a 
garantire la trasparenza e la buona gestione dell’informazione economico-
finanziaria.
Il team Investor Relations, fin dalla quotazione in Borsa di Mediolanum S.p.A. 
avvenuta nel 1996, si occupa di curare i contatti con gli azionisti e la comunità 
finanziaria. Le attività ricorrenti comprendono l’introduzione alla storia, alla 
struttura aziendale e al modello di business per analisti e investitori che per 
la prima volta entrano in contatto con il Gruppo Mediolanum, l’illustrazione 
delle strategie aziendali e, naturalmente, la presentazione e il commento ai 
risultati trimestrali. Il lavoro è svolto sia unitamente al Top Management sia 
in autonomia, in sede o in occasione di conferenze finanziarie e roadshow, 
organizzati in Europa e USA dai principali broker.
GRUPPO MEDIOLANUM
BILANCIO CONSOLIDATO 2018 739