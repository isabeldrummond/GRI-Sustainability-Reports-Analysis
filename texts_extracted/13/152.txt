INDICE CONSOLIDATO ESERCIZIO DNF
dismissione e qualora non siano attesi benefici economici futuri.
8 - Attività non correnti e gruppi di attività in via di dismissione 
Tali attività e passività non correnti ed i gruppi di attività e passività in via di 
dismissione, il cui valore contabile sarà recuperato presumibilmente tramite 
la vendita piuttosto che attraverso l’uso continuativo, per essere classificate 
rispettivamente nelle voci 120 dell’attivo e 70 del passivo dello Stato 
Patrimoniale di bilancio, devono essere immediatamente disponibili per la 
vendita e devono essere riscontrati programmi attivi e concreti per giungere
alla dismissione dell’attività o passività entro il breve termine.
Tali attività o passività sono valutate al minore tra il valore contabile ed il 
loro fair value al netto dei costi di cessione. Gli utili e le perdite riconducibili 
a gruppi di attività e passività in via di dismissione sono esposti nel conto 
economico nella voce “320 Utile (Perdita) delle attività operative cessate al 
netto delle imposte”. Gli utili e le perdite riconducibili a singole attività in via di 
dismissione sono iscritti nella voce più idonea di conto economico.
9 - Fiscalità corrente e differita 
Le società italiane del Gruppo Mediolanum aderiscono al c.d. “consolidato 
fiscale nazionale”, disciplinato dagli artt. 117-129 del TUIR, introdotto nella 
legislazione fiscale dal D.Lgs. n. 344/2003. Esso consiste in un regime 
opzionale, in virtù del quale il reddito complessivo netto o la perdita fiscale di 
ciascuna società controllata partecipante al consolidato fiscale - unitamente 
alle ritenute subite, alle detrazioni e ai crediti di imposta - sono trasferiti 
alla società controllante, in capo alla quale è determinato un unico reddito 
imponibile o un’unica perdita fiscale riportabile (risultanti dalla somma 
algebrica dei redditi/perdite propri e delle società controllate partecipanti e, 
conseguentemente, un unico debito/credito di imposta).
In virtù di questa opzione le imprese del Gruppo che hanno aderito al 
“consolidato fiscale” determinano l’onere fiscale di propria pertinenza 
ed il corrispondente reddito imponibile viene trasferito alla Capogruppo. 
Qualora una o più partecipate presentino un reddito imponibile negativo, in 
presenza di reddito consolidato nell’esercizio o di elevate probabilità di redditi 
imponibili futuri, le perdite fiscali vengono trasferite alla Capogruppo.
Il Gruppo rileva gli effetti relativi alle imposte correnti e anticipate applicando 
le aliquote di imposta vigenti nei paesi di insediamento delle imprese 
controllate incluse nel consolidamento. Le imposte sul reddito sono rilevate 
nel conto economico ad eccezione di quelle relative a voci addebitate od 
GRUPPO MEDIOLANUM
BILANCIO CONSOLIDATO 2018 153