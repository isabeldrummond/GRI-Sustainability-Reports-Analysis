INDICE CONSOLIDATO ESERCIZIO DNF
3.4 Dipendenti del Gruppo Mediolanum
I DIPENDENTI DEL GRUPPO MEDIOLANUM
Il Gruppo Mediolanum, attivo in Europa in 5 paesi con 2.737 dipendenti, 
promuove una cultura improntata ai valori dell’integrità e una politica di 
rispetto delle persone, sostenendo comportamenti consapevoli e responsabili 
e realizzando moderni percorsi di sviluppo professionale.
Le analisi riportate nelle tabelle riguardano le dinamiche dell’occupazione 
e un’analisi delle caratteristiche del personale delle Società del Gruppo 
Mediolanum al 31/12/2018. L’analisi di comparazione viene fatta con l’anno 
2017 contenente anche le persone di EuroCQS società che è entrata a far 
parte del Gruppo a fine 2017 e che contava 54 persone al 31.12.2017.
Il Gruppo Mediolanum nel 2018 ha registrato un incremento dell’organico pari 
al 2,7%, totalmente riconducibile a rapporti di lavoro a tempo indeterminato; 
tale risultato è dovuto principalmente allo sviluppo di business, quali quelli 
della cessione del quinto dell’Investment Banking e dell’Asset Management, 
e alla internalizzazione di professionalità, ritenute critiche, di Information 
Tecnology. 
I nuovi ingressi sono stati perciò caratterizzati dalla prevalenza di figure con 
professionalità ed expertise elevate e di fascia d’età intermedia.
La distribuzione dell’organico per genere è rimasta sostanzialmente invariata, 
le donne che lavorano per il Gruppo Mediolanum rappresentano il 49,8% dei 
dipendenti.
Per circa il 95% della popolazione aziendale si evidenzia come i livelli 
retributivi uomo/donna siano sostanzialmente allineati e solo nella 
popolazione dei Senior Manager la minore presenza di donne che ricoprono 
ruoli manageriali determina un maggiore differenziale retributivo.
GRUPPO MEDIOLANUM
BILANCIO CONSOLIDATO 2018 818