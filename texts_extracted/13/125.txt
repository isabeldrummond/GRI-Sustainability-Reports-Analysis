INDICE CONSOLIDATO ESERCIZIO DNF
scadenza o deterioramento del merito creditizio;
  Held To Collect and Sell (HtC&S), gestito per incassare flussi 
contrattuali e per vendita: corrisponde alla volontà di rispettare 
le esigenze di liquidità e le prese di profitto opportunistiche, nel 
mantenimento del profilo di rischio;
  Other - categoria residuale, gestito per trading: corrisponde alla 
volontà di massimizzare i flussi contrattuali attraverso la vendita. 
Sono inclusi, inoltre, i titoli obbligatoriamente valutati al fair value con 
contropartita a conto economico a seguito del fallimento dell’SPPI 
Test e i titoli di capitale designati irrevocabilmente a fair value con 
impatto sulla redditività complessiva.
Si configura un cambio di business model quando un’entità cambia il proprio 
modello di gestione delle attività finanziarie. Tale circostanza, che si verifica 
in rare circostanze comporta l’obbligatorietà di riclassificare tutte le attività 
finanziarie che sono interessate dal citato cambio di modello. I cambiamenti, 
per essere tali ai fini del cambio del business model, devono possedere le 
seguenti caratteristiche:
  devono essere determinati dall’alta Direzione dell’entità a seguito di 
mutamenti esogeni o endogeni;
  devono essere materiali in termini quantitativi o impattare in maniera 
significativa l’operatività per l’entità;
  devono essere dimostrabili a soggetti esterni.
In presenza degli elementi sopra esposti si configura un cambio di business 
model la cui efficacia contabile ha effetto a partire dal primo giorno di 
reporting successivo alla data in cui è avvenuto il cambiamento, inteso come 
chiusura rilevante una chiusura IAS 34.
Nel corso dell’esercizio 2018 il Gruppo ha modificato i business model 
come descritto nella sezione A.3 - Informativa sui trasferimenti di attività tra 
portafogli di attività finanziarie.
Le caratteristiche dei flussi di cassa contrattuali vengono definite attraverso 
l’applicazione di:
  “SPPI Test” - Solely Payments of Principal and Interest: test per la 
verifica che i flussi di cassa contrattuali siano composti solo da 
pagamenti, a date specifiche, di capitale e interessi.
  Benchmark Test: test aggiuntivo che consiste nell’analisi quantitativa 
complementare all’SPPI Test volto a determinare in quale misura i 
flussi di cassa contrattuali dello strumento differiscono da quelli non 
attualizzati dello strumento benchmark.
GRUPPO MEDIOLANUM
BILANCIO CONSOLIDATO 2018 126