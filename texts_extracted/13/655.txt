INDICE CONSOLIDATO ESERCIZIO DNF
C. Attività di copertura di investimenti esteri
Nulla da segnalare
D. Strumenti di copertura
All’interno del Gruppo Bancario, Banca Mediolanum copre il rischio di tasso 
dei mutui a tasso fisso o variabile con cap mediante strumenti derivati Interest 
rate swap (IRS) o Interest rate option (IRO). L’Hedge Accounting può essere 
adottato solo se è rispettata l’efficacia della copertura, all’inizio e per tutto 
il corso della sua vita, ossia i cambiamenti di Fair Value o dei flussi finanziari 
dello strumento coperto devono essere quasi completamente compensati 
da corrispondenti cambiamenti rilevati per lo strumento di copertura. Tale 
efficacia è monitorata periodicamente mediante test specifici: si ha alta 
efficacia quando le variazioni di Fair Value dello strumento di copertura 
compensano esattamente le variazioni dello strumento coperto. Sono stabiliti 
limiti precisi che definiscono quanto uno strumento di copertura si possa 
allontanare dalla copertura perfetta nel compensare le variazioni dello 
strumento coperto. L’efficacia della copertura deve essere valutata nella 
fase iniziale e continuativamente durante la vita della stessa. La fonte di una 
possibile inefficacia della copertura nel tempo, lato hedging instrument, è da 
ricondurre ad oscillazioni di mercato che si riflettano in modo non uniforme 
sui due elementi della relazione di copertura.
E. Elementi coperti
Gli strumenti oggetto di copertura sono i mutui a tasso fisso e i mutui a tasso 
variabile con cap. Lo schema contabile scelto da Banca Mediolanum per 
la copertura di questi strumenti è il “Microhedge di Gruppo”, per il quale 
l’Elemento coperto è costituito da un insieme di strumenti omogenei, sotto 
il profilo del rischio associato, che risultano in ogni caso singolarmente 
identificabili. Una delle possibili fonti di inefficacia della copertura è la 
dinamica nel tempo del “Gruppo” inizialmente scelto: infatti negli anni il pool 
di mutui può ridursi in virtù di estinzioni anticipate, rinegoziazioni, surroghe, 
etc. Al variare dell’oggetto coperto si modifica la relazione con lo strumento 
di copertura e questo genera un disallineamento che può ridurre nel tempo 
l’efficacia.
L’efficacia delle coperture è valutata mediante l’esecuzione di periodici test di 
efficacia, che si distinguono in due categorie:
GRUPPO MEDIOLANUM
BILANCIO CONSOLIDATO 2018 656