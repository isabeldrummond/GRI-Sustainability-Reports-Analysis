INDICE CONSOLIDATO ESERCIZIO DNF
Attraverso “Centodieci”, attività di Mediolanum Corporate University, l’ente 
di formazione di Banca Mediolanum, sono stati realizzati nel 2018 oltre 200 
momenti di incontro, con oltre 51mila persone, tra cui manager, imprenditori 
e studenti per condividere valori, ispirazioni e approfondimenti su temi come: 
l’innovazione, la sostenibilità e l’arte, con l’unico fine di sostenere la diffusione 
della cultura. Nel corso dell’anno Centodieci ha sostenuto Palermo Capitale 
Italiana della Cultura, offrendo alla città un calendario di nove iniziative 
culturali. 
Banca Mediolanum è da sempre impegnata nella gestione efficiente della 
catena di fornitura e nel monitoraggio dei rischi di natura etica, ambientale 
e sociale ad essa legati e nel processo di selezione viene prestata grande 
attenzione per garantire la massima trasparenza e la qualità dei beni e servizi 
acquistati.
Da tempo ormai Banca Mediolanum investe in progetti di digitalizzazione e 
dematerializzazione dei documenti anche per comunicazioni verso i clienti al 
fine di aumentarne la sensibilità e i comportamenti. Nel corso del 2018 sono 
stati conclusi progetti finalizzati a rendere possibile la dematerializzazione 
della quasi totalità delle comunicazioni ai clienti.
Presso la sede italiana di Milano 3 vi sono due impianti di Trigenerazione che 
consentono l’autoproduzione contemporanea di energia elettrica, energia 
termica ed energia frigorifera attraverso l’impiego di cogeneratori e gruppi 
frigoriferi ad assorbimento. Ciò ha permesso nel 2018 di coprire oltre il 
38% del fabbisogno dell’energia elettrica, al fine di ridurre ulteriormente le 
emissioni. 
I comportamenti eco-compatibili del Gruppo trovano logica applicazione 
quotidiana presso gli uffici, in Italia e all’estero, attraverso una serie di 
iniziative e comportamenti consolidati nel corso degli anni, che hanno portato 
ad un tangibile contenimento sia delle spese, sia dell’impatto ambientale, 
quali ad esempio, la presenza di centri di raccolta per i toner usati delle 
stampanti e per la raccolta della carta; impostazione delle fotocopiatrici 
con parametri di spegnimento automatico che contribuiscono a risparmiare 
energia elettrica.
Il Bilancio di Sostenibilità, che da quest’anno è incluso nella Dichiarazione 
Non Finanziaria, rappresenta la volontà di continuare a raccontare l’impegno 
costante e concreto della banca in termini di sostenibilità per promuovere un 
progresso non solo economico, ma anche sociale e ambientale. È il risultato 
GRUPPO MEDIOLANUM
BILANCIO CONSOLIDATO 2018 715