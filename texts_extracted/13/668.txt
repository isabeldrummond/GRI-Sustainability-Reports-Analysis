INDICE CONSOLIDATO ESERCIZIO DNF
e costituisce uno strumento di verifica dell’adeguatezza del capitale 
regolamentare a fronte dei rischi operativi. 
Il Monitoraggio, Controllo e Reporting è diretta conseguenza delle 
preliminari fasi di identificazione e misurazione, che consentono di analizzare 
l’esposizione complessiva ai rischi operativi delle varie unità di business e 
di segnalare tempestivamente eventuali criticità riscontrate. Il principale 
strumento utilizzato nello svolgimento di tale processo è la produzione di 
un’informativa periodica alle funzioni aziendali interessate, all’Alta Direzione e 
al Consiglio di Amministrazione.
La fase di Gestione, infine, si pone come obiettivo la valutazione periodica 
delle "strategie per il controllo e la riduzione del rischio", decidendo, in 
base alla natura e all'entità dello stesso, se assumerlo, se attuare politiche 
di mitigazione o trasferirlo a terzi, in relazione alla propensione al rischio 
espressa dal Vertice aziendale.
In merito all’attività di stima della rischiosità operativa condotta sulle unità 
organizzative della Società, con approccio e profondità graduata in funzione 
dei rischi attesi ed alla natura delle unità stesse, le valutazioni sintetiche hanno 
evidenziato una situazione della rischiosità in linea con gli esiti dell’anno 
precedente. Sono state, tuttavia, poste in essere talune attività volte a 
rafforzarne il presidio, anche attraverso l’automatizzazione di specifici processi. 
INFORMAZIONI DI NATURA QUANTITATIVA
Nel corso del 2018, il processo di risk assessment ha coperto la pressoché 
totalità delle attività svolte, identificando oltre 1.500 punti di controllo della 
rischiosità operativa che per oltre il 70% dei casi si rivelano efficaci; i controlli 
parzialmente efficaci riguardano un rischio fisiologico legato all’attività svolta 
o necessitano di interventi di adeguamento prevalentemente in termini di 
migliore formalizzazione. Sui controlli ritenuti parzialmente inefficaci in taluni 
casi sono state già attivate apposite azioni di mitigazione, in altri casi sono in 
corso di valutazione attività volte a rafforzare il presidio.
GRUPPO MEDIOLANUM
BILANCIO CONSOLIDATO 2018 669