INDICE CONSOLIDATO ESERCIZIO DNF
concorrenza sleale da parte inglese, l’accordo prevede che la Gran Bretagna 
debba applicare le regole europee nel campo degli aiuti di stato, degli standard 
ambientali e del diritto al lavoro. Il pessimismo e la contrarietà nei confronti 
dell’intesa raggiunta hanno portato alle dimissioni del ministro responsabile 
della Brexit, Dominic Raab, seguite da Esther McVey, ministro del Lavoro e da 
tre sottosegretari; nonostante il susseguirsi di dimissioni e le critiche ricevute 
sia da parte dei deputati conservatori sia dall’opposizione laburista, la premier 
Theresa May ha comunque difeso l’accordo, definito l’unico possibile in grado di 
restituire a Londra il controllo sui confini e sulle finanze, incassando la fiducia in 
Parlamento come leader dei Tory da 200 deputati su 317. Nonostante la fiducia 
incassata, l’ipotesi di un “no deal Brexit” non è stata comunque definitivamente 
scongiurata. Sulla base di uno studio congiunto del Governo e della Banca 
d’Inghilterra, la possibilità di una hard Brexit sarebbe disastrosa sia sul breve sia 
sul lungo termine, in quanto potrebbe portare il PIL a subire una contrazione 
dell’8%, la sterlina perderebbe secondo le stime il 25% del proprio valore e i 
prezzi immobiliari crollerebbero del 30%, causando la peggiore recessione dal 
dopoguerra.
Sul fronte internazionale, il Fondo Monetario Internazionale ha concesso a 
Buenos Aires un salvataggio record da 57 miliardi di dollari, una cifra superiore 
ai 50 miliardi dell’accordo iniziale annunciato a giugno, una revisione al rialzo 
resa necessaria per affrontare le crescenti difficoltà del Paese e per evitare 
l’effetto contagio nei confronti delle altre economie emergenti. L’intesa raggiunta 
prevede che l’Argentina riceva 19 miliardi di dollari entro la fine del 2019 e i 
rimanenti 38 entro il 2021.
Rivolgendo l’attenzione al Brasile, come ampiamente previsto dopo il primo 
turno di votazioni, il ballottaggio decisivo per la presidenza brasiliana è stato 
vinto da Jair Messias Bolsonaro, che per i prossimi quattro anni governerà il 
Paese con un’agenda economica presumibilmente ultraliberista, almeno stando 
a quanto dichiarato in campagna elettorale. I mercati e l’agenzia di rating 
Moody’s hanno apprezzato la svolta politica e l’agenda economica del nuovo 
Presidente, che dovrà tuttavia superare la prova di un Paese che vive una 
congiuntura economica ampiamente negativa, caratterizzata da due anni (2015 
e 2016) di profonda recessione, cui hanno fatto seguito una stagnazione nel 2017 
e un 2018 di crescita fiacca del PIL (+1,4%). In generale, per quanto riguarda i 
Paesi dell’America latina, la fitta stagione elettorale ha portato volatilità diffusa 
sulle differenti asset class.
Per quanto concerne l’economia cinese, invece, le preoccupazioni del mercato 
sono state rivolte ad un possibile rallentamento della crescita tendenziale: 
non ha giovato la guerra dei dazi, dal momento che alcune imprese hanno 
anticipato gli investimenti al 2018 (creando i presupposti per un indebolimento 
GRUPPO MEDIOLANUM
BILANCIO CONSOLIDATO 2018 415