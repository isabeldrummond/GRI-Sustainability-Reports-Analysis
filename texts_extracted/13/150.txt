INDICE CONSOLIDATO ESERCIZIO DNF
netto. Se esistono evidenze che il valore di una partecipazione possa aver 
subito una riduzione, si procede alla stima del valore recuperabile della 
partecipazione stessa, tenendo conto del valore attuale dei flussi finanziari 
futuri che la partecipazione potrà generare, incluso il valore di dismissione 
finale dell’investimento. Qualora il valore di recupero risulti inferiore al valore 
contabile, la relativa differenza è rilevata a conto economico. Qualora i 
motivi della perdita di valore siano rimossi a seguito di un evento verificatosi 
successivamente alla rilevazione della riduzione di valore, vengono effettuate 
riprese di valore con imputazione a conto economico.
6 - Attività materiali 
Le attività materiali comprendono i terreni, gli immobili strumentali, 
gli investimenti immobiliari, gli impianti tecnici, i mobili e gli arredi e le 
attrezzature di qualsiasi tipo.
Si tratta di attività materiali detenute per essere utilizzate nella produzione 
o nella fornitura di beni e servizi, per essere affittate a terzi, o per scopi 
amministrativi e che si ritiene di utilizzare per più di un periodo.
Sono inoltre iscritti in questa voce eventuali beni utilizzati nell’ambito di 
contratti di leasing finanziario, ancorché la titolarità giuridica degli stessi 
rimanga alla società locatrice.
Le attività materiali sono inizialmente iscritte al costo che comprende, oltre al 
prezzo di acquisto, tutti gli eventuali oneri accessori direttamente imputabili 
all’acquisto e alla messa in funzione del bene.
Le spese di manutenzione straordinaria che comportano un incremento dei 
benefici economici futuri vengono imputate ad incremento del valore dei 
cespiti, mentre gli altri costi di manutenzione ordinaria sono rilevati a conto 
economico.
Le attività materiali, inclusi gli immobili non strumentali, sono valutate al costo, 
dedotti eventuali ammortamenti e perdite di valore.
Le attività sono sistematicamente ammortizzate lungo la loro vita utile, 
adottando come criterio di ammortamento il metodo a quote costanti, ad 
eccezione dei terreni, siano essi stati acquisiti singolarmente o incorporati nel 
valore dei fabbricati, in quanto hanno vita utile indefinita. Nel caso in cui il 
loro valore sia incorporato nel valore del fabbricato, in virtù dell’applicazione 
dell’approccio per componenti, sono considerati beni separabili dall’edificio; 
la suddivisione tra il valore del terreno e il valore del fabbricato avviene sulla 
base di perizie di esperti indipendenti per i soli immobili detenuti “cielo-terra”.
Ad ogni chiusura di bilancio o di situazione infrannuale, se esiste qualche 
indicazione che dimostri che un’attività possa aver subito una perdita di 
GRUPPO MEDIOLANUM
BILANCIO CONSOLIDATO 2018 151