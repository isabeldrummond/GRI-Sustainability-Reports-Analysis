INDICE CONSOLIDATO ESERCIZIO DNF
valore, si procede al confronto tra il valore di carico del cespite ed il suo 
valore di recupero, pari al maggiore tra il fair value, al netto degli eventuali 
costi di vendita, ed il relativo valore d’uso del bene, inteso come il valore
attuale dei flussi futuri originati dal cespite. Le eventuali rettifiche vengono 
rilevate a conto economico. Qualora vengano meno i motivi che hanno 
portato alla rilevazione della perdita, si dà luogo ad una ripresa di valore, 
che non può superare il valore che l’attività avrebbe avuto, al netto degli 
ammortamenti calcolati in assenza di precedenti perdite di valore.
Un’attività materiale è eliminata dallo stato patrimoniale al momento della 
dismissione o quando il bene è permanentemente ritirato dall’uso e dalla sua 
dismissione non sono attesi benefici economici futuri.
7 - Attività immateriali 
Le attività immateriali includono l’avviamento ed il software applicativo ad 
utilizzazione pluriennale, nonché gli attivi immateriali generati in sede di 
acquisizione di un business. L’avviamento rappresenta la differenza positiva tra 
il costo di acquisto ed il fair value delle attività e delle passività acquisite. Le 
altre attività immateriali sono iscritte come tali se sono identificabili e trovano 
origine in diritti legali o contrattuali. Un’attività immateriale può essere iscritta 
come avviamento quando la differenza positiva tra il fair value degli elementi 
patrimoniali acquisiti e il costo di acquisto della partecipazione (comprensivo 
degli oneri accessori) sia rappresentativo delle capacità reddituali future della 
partecipazione (goodwill). Qualora tale differenza risulti negativa (badwill), 
la differenza stessa viene iscritta direttamente a conto economico, se non 
dipende da accantonamenti per rischi non riflessi nella situazione dei conti 
del business in corso di acquisizione. 
Le altre attività immateriali sono iscritte al costo, rettificato per eventuali 
oneri accessori solo se è probabile che i futuri benefici economici attribuibili 
all’attività si realizzino e se il costo dell’attività stessa può essere determinato 
attendibilmente. In caso contrario il costo dell’attività immateriale è rilevato a 
conto economico nell’esercizio in cui è stato sostenuto.
Il costo delle immobilizzazioni immateriali è ammortizzato a quote costanti 
sulla base della relativa vita utile. Qualora la vita utile sia indefinita non 
si procede all’ammortamento, ma solamente alla periodica verifica 
dell’eventuale riduzione del valore delle immobilizzazioni.
Ad ogni chiusura di bilancio si procede alla stima del valore di recupero 
dell’attività. L’ammontare della perdita, rilevato a conto economico, è pari alla 
differenza tra il valore contabile dell’attività ed il valore recuperabile.
Un’attività immateriale è eliminata dallo stato patrimoniale al momento della 
GRUPPO MEDIOLANUM
BILANCIO CONSOLIDATO 2018 152