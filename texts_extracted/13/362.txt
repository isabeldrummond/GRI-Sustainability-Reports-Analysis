INDICE CONSOLIDATO ESERCIZIO DNF
ai rischi operativi e di non conformità. In tale sede, gli addetti dell’Unità 
Framework & Assessment richiedono ai Responsabili delle Unità Organizzative, 
che svolgono attività con impatto sui valori critici percepiti dagli stakeholder, 
una valutazione qualitativa sull’esposizione al rischio reputazionale, 
analizzando inoltre dati o documenti che possano portare ad una migliore 
valutazione sull’adeguatezza dei presidi in essere. Tra questi elementi, 
assumono particolare rilievo fattori quali i reclami ricevuti dalla clientela,
gli esposti e le richieste ricevute dalle Autorità di Vigilanza, le indagini
di clima, etc.
Gli esiti delle valutazioni effettuate e le eventuali azioni di mitigazione, 
sono messe a fattor comune con le altre Unità della Funzione Compliance 
e la Funzione Risk Management che ne tengono conto, per quanto di 
rispettiva competenza, ai fini della pianificazione delle proprie attività e nella 
predisposizione delle relazioni periodiche agli Organi Aziendali.
Rischio Informatico
E’ il rischio di incorrere in perdite economiche, di reputazione e di quote 
di mercato in relazione all’utilizzo di tecnologia dell’informazione e della 
comunicazione. Nella rappresentazione integrata dei rischi aziendali tale 
tipologia di rischio è considerata, secondo gli specifici aspetti, tra i rischi 
operativi, reputazionali e strategici.
Il complessivo quadro di riferimento organizzativo e metodologico per il 
governo dei rischi informatici, coerentemente con una politica di riduzione 
dei rischi operativi, è in grado di minimizzare i possibili impatti associati al 
regolare svolgimento dei processi aziendali ed ai servizi offerti alla clientela 
e di garantire l’integrità, la riservatezza e la disponibilità delle informazioni 
trattate. 
Conduct Risk
Il Conduct Risk, quale sottocategoria di rischio operativo, può essere definito 
in linea generale come “il rischio attuale o prospettico di perdite conseguenti 
a casistiche di offerta inappropriata di servizi finanziari, incluse fattispecie 
di condotta inadeguata (dolo / negligenza). L’approccio al Conduct Risk 
prevede una chiara interrelazione tra strategie di business e di condotta 
dell’istituzione finanziaria e dei Family Banker, tenuto conto dei valori e della 
mission aziendale.
GRUPPO MEDIOLANUM
BILANCIO CONSOLIDATO 2018 363