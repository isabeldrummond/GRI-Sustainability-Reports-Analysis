INDICE CONSOLIDATO ESERCIZIO DNF
POLITICHE DI GESTIONE DEI FAMILY BANKER®
Tutti i Family Banker nello svolgere le proprie funzioni sono tenuti a seguire 
un “Codice Deontologico” e sono sottoposti a controlli continuativi da 
parte di supervisori (controlli di 1° livello) e da un ufficio istituito ad hoc, 
che in Italia prende il nome di “Unità Controlli Preventivi Rete”, in Spagna 
“Inspección Red de Venta”. Il controllo sull’attività della Rete di Vendita e 
le azioni di mitigazione dei relativi rischi connessi rappresenta un elemento 
fondamentale del Sistema dei Controlli Interni: nel corso del 2018 le unità 
di controllo Preventivi Rete ha operato finalizzando le ricorrenti analisi e 
verifiche di secondo livello sull’operatività della Rete di vendita, con l’obiettivo 
di assicurarne la costante e piena conformità alla normativa vigente in 
materia di collocamento ed offerta fuori sede. Verifiche ed accertamenti 
sono stati condotti sia presso gli uffici privati dei Family Banker che presso 
gli archivi centrali: unitamente a dette verifiche sono state altresì monitorati, 
tramite appositi indicatori quantitativi e statistici, potenziali rischi operativi e di 
reputazione connessi all’attività della Rete di Vendita.
A maggior tutela della Banca è stata inoltre rinnovata anche per il 2019, la 
polizza stipulata a copertura degli eventuali illeciti commessi dalla Rete di 
vendita a danno dei clienti.
FORMAZIONE DELLA RETE COMMERCIALE DI FAMILY BANKER®
L’apprendimento e la formazione della Rete Commerciale sono fondamentali 
nella strategia di Banca Mediolanum: i Family Banker® si formano attraverso 
percorsi e attività progettate e realizzate da Mediolanum Corporate 
University, l’istituto educativo di Banca Mediolanum nato per sviluppare 
l’eccellenza nella relazione con i Clienti, nella gestione del risparmio familiare, 
nella consulenza finanziaria e patrimoniale. 
L’APPRENDIMENTO: UN APPROCCIO INTEGRATO
I percorsi formativi sono sviluppati secondo un approccio integrato di metodi 
e strumenti didattici, al fine di rendere il più efficace e pratico possibile 
l’apprendimento. L’integrazione di modalità in digital learning, per favorire 
l’approfondimento e lo studio individuale, con momenti d’aula - dove viene 
favorita la condivisione, il confronto, l’interazione Rete-Sede e lo scambio 
esperienziale - sono alla base del modello formativo scelto da Mediolanum 
Corporate University per garantire standard qualitativi d’eccellenza secondo 
un approccio lifelong learning che accompagna nel tempo il Family Banker® 
GRUPPO MEDIOLANUM
BILANCIO CONSOLIDATO 2018 813