INDICE CONSOLIDATO ESERCIZIO DNF
considerazione le specificità di business e regolamentari, anche a carattere 
nazionale, delle diverse società. 
Conseguentemente si rappresentano separatamente, nella trattazione che 
segue, le evidenze relative ai rischi finanziari e di credito, mantenendo la 
distinzione tra comparto bancario e comparto assicurativo e, in chiave 
complessiva, quelle relative ai rischi strategici, operativi, di non conformità e 
reputazionali.
Informativa relativa ai rischi finanziari secondo quanto previsto dal 
principio contabile internazionale IFRS 7
Il principio contabile internazionale IFRS 7, trattato in questa sezione, riguarda 
principalmente l’informativa da fornire circa la natura dei rischi derivanti 
dagli strumenti finanziari in portafoglio e la relativa esposizione che l’azienda 
ha nei confronti dei rischi identificati. L’esposizione al rischio connesso al 
possesso degli strumenti finanziari, nell’accezione del principio IFRS7 include 
informazioni relative a rischio di credito, rischio di liquidità e rischio di 
mercato. In questo contesto, le informazioni qualitative descrivono “finalità, 
politiche e processi assunti dal management per la gestione dei rischi 
connessi”, mentre le informazioni quantitative forniscono un’informativa sulla 
portata dell’esposizione al rischio, esaminando separatamente l’informativa 
su rischio di credito, di liquidità e di mercato. La presente sezione illustra 
pertanto le caratteristiche del modello di controllo dei rischi secondo i 
requisiti previsti dal principio contabile IFRS7 rilevanti nell’ambito del Gruppo 
Mediolanum, classificandoli in relazione alla rilevanza relativa ai settori di 
business di attività delle società del gruppo: bancario, risparmio gestito ed 
assicurativo. In base ai requisiti dell’IFRS7 i rischi su cui viene svolta l’analisi 
sono i rischi di liquidità, rischio di credito e rischi di mercato nelle loro diverse 
forme e caratteristiche. Viene data inoltre una sintetica rappresentazione delle 
tecniche e politiche di risk management adottate dalle funzioni di controllo 
con finalità più ampie rispetto all’ambito di pertinenza del principio IFRS7. 
Si evidenzia inoltre che con l’introduzione dell’IFRS 13 sono state apportate 
numerose modifiche a vari principi, in particolare tutte le disclosures collegate 
alla cosiddetta Fair Value Hierarchy (FVH) non sono più disciplinate dall’IFRS 
7 ma dall’IFRS 13. L’IFRS 13 stabilisce di conseguenza un unico principio 
contabile per la valutazione del fair value e fornisce una indicazione completa 
su come valutare il fair value di attività e passività finanziarie e non finanziarie. 
L’IFRS 13 propone pertanto una nuova definizione di fair value, da intendersi 
come “il prezzo che dovrebbe essere ricevuto per vendere un’attività o che 
dovrebbe essere corrisposto per estinguere una passività in una transazione 
GRUPPO MEDIOLANUM
BILANCIO CONSOLIDATO 2018 275