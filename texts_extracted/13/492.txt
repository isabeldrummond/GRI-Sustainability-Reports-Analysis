INDICE CONSOLIDATO ESERCIZIO DNF
5. Partecipazioni 
Si precisa che si è in presenza di controllo di un’entità, quando l’investitore ha 
contemporaneamente:
  il potere sull’entità oggetto di investimento;
  l’esposizione o i diritti a rendimenti variabili derivanti dal rapporto con 
l’entità oggetto di investimento;
  la capacità di esercitare il proprio potere sull’entità oggetto di 
investimento per incidere sull’ammontare dei suoi rendimenti.
Se un investitore è in grado di esercitare i diritti di voto sufficienti per 
determinare le politiche operative e finanziarie della partecipata esercita il 
controllo.
In presenza di situazioni complesse, nella definizione di controllo viene 
esercitato il giudizio che tiene conto:
  della natura delle attività rilevanti;
  della modalità secondo cui vengono prese le decisioni relative a tali 
attività;
  se i diritti degli investitori conferiscono la capacità attuale di dirigere le 
attività in questione;
  se l’investitore è esposto, o ha diritto, a rendimenti variabili dal suo 
coinvolgimento con la partecipata;
  se l’investitore ha la capacità di usare il suo potere sulla partecipata per 
influenzare il ritorno dall’investimento.
Si è in presenza di un rapporto di collegamento, secondo quanto previsto dallo 
IAS 28, quando l’investitore esercita un’influenza significativa su una partecipata. 
L’influenza significativa è il potere di partecipare alle decisioni delle politiche 
finanziarie e gestionali della partecipata, senza averne il controllo o il controllo 
congiunto. Come regola generale, si presume l’esistenza dell’influenza notevole 
quando un’entità possiede, direttamente o indirettamente, tramite società 
controllate, il 20% o più del potere di voto di una partecipata.
In presenza di situazioni maggiormente complesse, per esempio in caso di 
possesso in quote inferiori del 20%, nella definizione di influenza significativa 
viene esercitato il giudizio che tiene conto:
  della rappresentanza nel consiglio di amministrazione, o nell’organo 
equivalente, della partecipata;
  della partecipazione ai processi decisionali, compresa la partecipazione 
alle decisioni in merito ai dividendi o ad altre distribuzioni;
  di rilevanti operazioni tra l’ente e la partecipata;
GRUPPO MEDIOLANUM
BILANCIO CONSOLIDATO 2018 493