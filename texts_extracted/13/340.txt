INDICE CONSOLIDATO ESERCIZIO DNF
tutte quelle iniziative, ivi incluse quelle commerciali, volte ad affrontare e 
gestire l’eventuale criticità.
La funzione di Risk Management ha posto in essere un processo che prevede 
un monitoraggio almeno trimestrale, con comunicazione sia al Comitato 
Prodotti e Patrimonio che al Consiglio d’Amministrazione, del rischio 
decadenze con particolare riferimento a: 
1)  uscite per riscatti; 
2) mancata alimentazione del portafoglio in essere.
In riferimento ai rischi di uscita volontaria anticipata dal contratto e quello 
di interruzione nel pagamento dei premi, essi sono valutati prudenzialmente 
nel pricing dei nuovi prodotti, considerando nella costruzione delle tariffe e 
nei profit testing ipotesi desunte dall’esperienza proprie delle compagnie. 
Per attenuare i rischi associati alle uscite per riscatto in generale vengono 
applicate delle penalità di riscatto, determinate in modo da compensare gli 
utili futuri non più percepiti. Nell’ambito delle analisi economiche effettuate 
per la pianificazione del budgeting annuale di portafoglio, viene inoltre 
controllata la coerenza delle ipotesi fatte con l’effettiva esperienza.
L’approccio sottostante la valutazione del rischio di sottoscrizione legato 
all’estinzione anticipata dei contratti si basa sul calcolo delle perdite risultanti 
da variazioni inattese delle ipotesi operative di esercizio delle opzioni di 
riscatto e mancata alimentazione delle polizze stesse.
Il requisito di capitale viene calcolato come differenza tra le riserve tecniche 
prima e dopo l’applicazione degli stress.
Per le due Compagnie Vita l’esposizione verso il rischio di estinzione anticipata 
si dimostra essere importante e, il livello di significatività sul profilo di rischio 
delle compagnie risulta rilevante.
Nella sezione afferente le informazioni di natura quantitativa è riportata una 
tabella che mostra la concentrazione dei premi lordi diretti del segmento vita 
per linea di business ed area territoriale.
GRUPPO MEDIOLANUM
BILANCIO CONSOLIDATO 2018 341