INDICE CONSOLIDATO ESERCIZIO DNF
Relazione sulla gestione al Bilancio 
consolidato al 31 Dicembre 2018
Signori Azionisti,
Il Gruppo Mediolanum ha chiuso l’esercizio 2018 con un utile netto pari a 
255,7 milioni di euro, rispetto ad un utile netto dell’esercizio precedente
pari a 380,0 milioni di euro. Senza considerare la controversia fiscale (onere 
complessivo pari a -102,5 milioni di euro) l’utile dell’esercizio 2018 sarebbe 
stato pari a 358,2 milioni di euro.
LO SCENARIO MACROECONOMICO 
Nel corso del 2018 l’economia mondiale ha mostrato i primi segnali di 
rallentamento, condizionata dall’escalation della “trade war” tra Stati Uniti e 
Cina e dalle incertezze politiche che hanno ulteriormente indebolito la possibilità 
dell’avvio di un circolo economico virtuoso, contraddicendo i segnali positivi 
emersi nel precedente biennio. Le condizioni di credito nei Paesi Emergenti, inoltre, 
hanno subito un’importante stretta legata al rialzo dei tassi attuato dalla Federal 
Reserve (FED): il percorso seguito dalla FED, unitamente alle ripercussioni della 
sopraccitata guerra commerciale, ha scoraggiato l’afflusso dei capitali verso le 
economie emergenti e indebolito le valute locali, determinando conseguenze 
maggiormente marcate all’interno di quei Paesi attraversati da crisi interne, quali 
ad esempio Argentina, Brasile e Turchia.
La guerra commerciale in corso tra USA e Cina, avviata dall’amministrazione 
americana attraverso l’applicazione di tariffe pari a circa 60 miliardi di dollari 
sulle importazioni cinesi, al fine di ridurre il deficit commerciale tra i due Paesi, ha 
caratterizzato l’anno trascorso e inferto un duro colpo alla crescita economica 
registrata negli ultimi anni. In un susseguirsi di accuse e ritorsioni in termini di 
applicazioni daziali tra i due governi, i primi segnali di distensione tra due tra 
le più importanti potenze economiche mondiali sono stati registrati a margine 
del meeting del G20, tenutosi in Argentina a fine novembre. Nonostante il clima 
di tensione che ha caratterizzato l’apertura del meeting, dovuto all’improvvisa 
cancellazione da parte del presidente americano Trump dell’incontro con 
l’omologo russo Putin come conseguenza delle rinnovate ostilità tra Russia e 
Ucraina, Trump e il presidente cinese Xi hanno raggiunto una tregua temporanea. 
In base a quanto concordato, gli Stati Uniti hanno congelato i dazi imposti 
all’attuale livello del 10%, mentre la Cina ha eliminato i dazi sulle auto importate 
dagli USA, avviando un periodo di negoziati che durerà 90 giorni dall’avvio degli 
GRUPPO MEDIOLANUM
BILANCIO CONSOLIDATO 2018 26