INDICE CONSOLIDATO ESERCIZIO DNF
(Implementing Technical Standards; di seguito, ITS). Sono esclusi gli strumenti 
finanziari rientranti nel portafoglio “Attività finanziarie detenute per la 
negoziazione” e i contratti derivati. 
I crediti deteriorati, pertanto, sono individuabili in quella tipologia di partite 
che si caratterizzano per una difficile recuperabilità della posizione in quanto 
il merito di credito della controparte risulta deteriorato. Questa categoria di 
crediti, in virtù della disciplina di Vigilanza prudenziale, presenta un maggiore 
assorbimento di capitale.
I crediti deteriorati sono ripartiti, a seconda della gravità, nelle categorie delle 
esposizioni scadute e/o sconfinanti deteriorate, inadempienze probabili e 
sofferenze.
Esposizioni scadute e/o sconfinanti deteriorate
Si intendono le esposizioni per cassa, diverse da quelle classificate tra le 
sofferenze o le inadempienze probabili, che, alla data di riferimento della 
segnalazione, sono scadute o sconfinanti da oltre 90 giorni e rispettano le 
soglie di rilevanza definite dalla normativa.
Le esposizioni scadute e/o sconfinanti deteriorate sono determinate facendo 
riferimento al singolo debitore.
Lo scaduto o lo sconfinamento deve avere carattere continuativo. In 
particolare, nel caso di esposizioni a rimborso rateale è considerata la rata 
non pagata che presenta il ritardo maggiore. Qualora a un debitore facciano 
capo più esposizioni scadute e/o sconfinanti da oltre 90 giorni, si considera il 
ritardo più elevato. 
Nel caso di aperture di credito in conto corrente “a revoca” nelle quali il limite 
di fido accordato è stato superato (anche se per effetto della capitalizzazione 
degli interessi), il calcolo dei giorni di sconfino inizia - a seconda della 
fattispecie che si verifica prima - a partire dalla prima data di mancato 
pagamento degli interessi che determina lo sconfino oppure a partire dalla 
data della prima richiesta di rientro del capitale. 
L'esposizione complessiva verso un debitore è rilevata come scaduta e/o 
sconfinante qualora, alla data di riferimento della segnalazione, il maggiore 
tra i due seguenti valori sia pari o superiore alla soglia del 5%: a) media 
delle quote scadute e/o sconfinanti sull'intera esposizione rilevate su base 
giornaliera nell’ultimo trimestre precedente; b) quota scaduta e/o sconfinante 
sull'intera esposizione riferita alla data di riferimento. 
Ai fini del calcolo della soglia di rilevanza, fermo restando il requisito della 
persistenza di una posizione scaduta e/o sconfinante da più di 90 giorni, nel 
numeratore si considerano anche le eventuali quote scadute da meno di 90 
GRUPPO MEDIOLANUM
BILANCIO CONSOLIDATO 2018 610