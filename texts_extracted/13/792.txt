INDICE CONSOLIDATO ESERCIZIO DNF
POLIZZE A PROTEZIONE DEI FINANZIAMENTI
Pensare alla serenità dei propri Clienti nel corso della loro vita è da sempre 
uno dei principali punti di attenzione per Mediolanum, infatti sono stati 
apportati aggiornamenti alle polizze a protezione di prestiti e mutui, ad 
esempio per la Polizza Protezione Prestito, si è provveduto all’innalzamento 
dell’importo di capitale massimo assicurabile fino a 500.000€ (ex 100.000€).
Per quanto riguarda i mutui, le novità per la polizza Mediolanum Life 
Protection hanno riguardato:
  l’innalzamento dell’età dell’Assicurato a scadenza, portata da 75  
ad 80 anni compiuti;
  l’estensione dell’assicurabilità al soggetto che figura nel contratto di 
mutuo con qualifica di garante.
Per quanto riguarda le regole di assunzione, monitoraggio e controllo delle 
varie forme di rischio di credito Mediolanum si è dotata della “Policy di Credit 
Risk”, aggiornata e approvata dal CdA il 25 Settembre 2017. Secondo questa 
policy sono di norma vietate le operazioni da avviare su controparti con 
produzioni a forte impatto ambientale e produttrici di armi; ogni eventuale 
eccezione motivata e circostanziata è di competenza esclusiva del Consiglio 
di Amministrazione.
Servizi d’investimento 
È in corso un vero e proprio cambiamento strutturale, con un profondo 
impatto su società, ambiente, economia e cultura. Comprendere le dinamiche 
dei grandi cambiamenti in atto, in un contesto di incertezza e volatilità dei 
mercati, aiuta a prepararsi per tempo e ad individuare quelle tematiche di 
rilevanza strategica che possono rappresentare una valida opportunità per 
coloro che ricercano soluzioni di lungo periodo. 
In questo contesto si conferma la strategia di Mediolanum basata sulla 
diversificazione di portafoglio, che permette di cogliere le diverse opportunità 
di investimento e di ridurre il rischio dovuto alle oscillazioni di mercato.
La Strategia delle 5D di Banca Mediolanum è infatti basata sulla 
diversificazione per tipologia di strumenti e per tipologie di titoli, per 
potenziali di crescita, diversificazione temporale e diversificazione geografica, 
settoriale e valutaria.
GRUPPO MEDIOLANUM
BILANCIO CONSOLIDATO 2018 793