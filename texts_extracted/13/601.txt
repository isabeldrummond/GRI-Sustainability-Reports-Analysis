INDICE CONSOLIDATO ESERCIZIO DNF
campionario possono essere attivati sia a valle dello svolgimento 
dei controlli di tipo massivo sia in logica indipendente da questi 
ultimi. I controlli in oggetto, essendo focalizzati sulle singole posizioni 
creditizie, possono comportare l’acquisizione della documentazione a 
corredo della pratica e valutazioni in merito al valore di realizzo delle 
garanzie associate all’esposizione creditizia. Nell’ambito dei controlli 
di tipo campionario, il Risk Management verifica la registrazione nelle 
procedure automatiche interne di tutte le informazioni necessarie per 
la valutazione del credito e la tracciabilità del processo di recupero. 
Inoltre, si effettua la verifica della documentazione disponibile sulla 
base della quale la struttura competente della valutazione di primo 
livello ha effettuato la propria analisi.
In particolare, i controlli di tipo massivo e campionario sono stati definiti al 
fine di verificare: 
  Corretto svolgimento del monitoraggio andamentale: l’obiettivo del 
controllo, effettuato sulle singole posizioni, è di identificare le posizioni 
performing che presentano anomalie andamentali interne e/o esterne 
al fine di definire con le strutture di primo livello le azioni correttive 
più adeguate prevenendo il peggioramento del merito creditizio ed il 
deterioramento del portafoglio crediti.
  Corretta classificazione delle posizioni: sulla base delle policy interne 
di classificazione delle posizioni deteriorate nonché delle regole 
relative al processo di monitoraggio andamentale, il Risk Management 
verifica se le regole di classificazione delle posizioni (sia in bonis che in 
default) sono applicate in modo appropriato sulla base di indicatori in 
grado di rilevare una potenziale errata classificazione. In particolare, 
si effettua la valutazione di eventi negativi esterni (es.: Centrale Rischi 
e CRIF) che determinano un ulteriore peggioramento del merito 
creditizio della posizione, compresi i segnali che possano condurre 
a conclamati casi di irrecuperabilità. Nel caso di verifiche sulle 
singole posizioni, per ciascuna pratica verificata, le valutazioni sono 
documentate in un commento sintetico nel quale si evidenzia l’esito 
delle verifiche effettuate.
  Congruità degli accantonamenti: il Risk Management verifica, per 
portafogli omogenei di crediti, la corretta applicazione delle logiche 
di impairment indicate nelle policy interne. Tale verifiche sono 
effettuate sia a livello massivo considerando la totalità del portafoglio 
performing/non-performing, sia a livello campionario.
  Adeguatezza del processo di recupero: la Funzione Risk Management 
concorre alla definizione del processo di recupero e verifica che 
GRUPPO MEDIOLANUM
BILANCIO CONSOLIDATO 2018 602