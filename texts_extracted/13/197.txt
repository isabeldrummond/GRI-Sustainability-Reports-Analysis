INDICE CONSOLIDATO ESERCIZIO DNF
direttamente il consiglio di amministrazione di Mediobanca, eliminando altresì 
impegni di blocco di voto sulle azioni apportate.
A tal proposito giova ricordare che il Gruppo Mediolanum risultava terzo 
azionista per numero di azioni sindacate nel precedente patto e, sulla base 
delle previsioni dello stesso, aveva in sostanza il potere di indicare almeno un 
componente di propria nomina nella lista che i partecipanti si impegnavano a 
presentare congiuntamente per l’elezione del Consiglio di Amministrazione di 
Mediobanca. Il Gruppo Mediolanum reputa che gli elementi da considerare 
per definire l’influenza significativa siano, in prima istanza, la rilevanza 
nell’azionariato societario, da considerare rispetto al contesto di riferimento di 
una compagine azionaria significativamente frammentata. Secondo elemento 
dirimente ai fini della verifica di sussistenza dell’influenza notevole è costituito 
dalla presenza di un proprio rappresentante nell’organo di amministrazione 
che può quindi partecipare alle decisioni sulle politiche finanziarie e gestionali 
della collegata. La circostanza che il rappresentante sia altresì componente di 
comitati interni all’organo di amministrazione può essere considerata rilevante 
e indicativa di una influenza notevole. Per contro l’influenza notevole deve 
considerarsi venir meno quando viene a mancare il potere di partecipare alle 
decisioni sulle politiche finanziarie e gestionali della partecipata.
Al riguardo, occorre innanzitutto osservare che il Gruppo Mediolanum 
mantiene una partecipazione superiore al 3% di Mediobanca e risulta uno 
dei principali azionisti della stessa (il secondo azionista all’interno del nuovo 
patto). Tale quota partecipativa assume particolare rilevanza alla luce della 
significativa frammentazione del capitale della società partecipata. A tale 
elemento occorre altresì aggiungere che il Gruppo Mediolanum continua a 
mantenere un proprio rappresentante nel Consiglio di Amministrazione di 
Mediobanca, e che questi mantiene i medesimi incarichi all’interno di comitati 
endoconsiliari che assumono decisioni rilevanti in merito alle politiche 
gestionali e finanziarie della partecipata. Tale circostanza è un elemento 
essenziale ai fini delle valutazioni sulla permanenza dell’influenza notevole del 
Gruppo Mediolanum su Mediobanca. Il complesso delle considerazioni sopra 
esposte è stato corroborato dall’analisi di un consulente esterno esperto in 
materia di governance societaria.
In definitiva, il Gruppo Mediolanum, ha confermato la finalità strategica 
dell’investimento in Mediobanca, posizionandosi quale secondo azionista 
di riferimento all’interno del nuovo patto e confermato la rilevanza degli 
elementi che avevano fatto ritenere in passato che il Gruppo Mediolanum 
svolgesse un ruolo concreto e partecipativo nella governance di Mediobanca 
GRUPPO MEDIOLANUM
BILANCIO CONSOLIDATO 2018 198