INDICE CONSOLIDATO ESERCIZIO DNF
effetto in ogni caso dal 1 gennaio 2019, per quanto concerne le n. 8.673.728 
azioni (pari allo 0,98% del capitale sociale di Mediobanca) sindacate da 
Italmobiliare S.p.A.. 
Dunque, per effetto delle predette disdette, al 1° gennaio 2019 le azioni 
sindacate nel Patto sono scese sotto la soglia minima prevista. Il precedente 
Patto, quindi, è rimasto in vigore sino al 31 dicembre 2018 a seguito 
dell’abbassamento delle azioni sindacate sotto la soglia del 25%.
A fronte di tale situazione, i restanti soci hanno mostrato un interesse comune 
a ristabilire una governance stabile per Mediobanca. Pertanto, in data 20 
dicembre 2018, i partecipanti al patto di cui sopra che non ne hanno dato 
disdetta (portatori del 19,82% del capitale Mediobanca), fra cui il Gruppo 
Mediolanum, hanno sottoscritto un nuovo patto parasociale Tale nuovo patto, 
entrato in vigore in data 1° gennaio 2019, presenta alcune rilevanti differenze 
rispetto al precedente tra cui il fatto che i paciscenti presentino una propria 
lista di consiglieri di amministrazione solo qualora a ciò non provveda 
direttamente il consiglio di amministrazione di Mediobanca eliminando altresì 
impegni di blocco di voto sulle azioni apportate.
A tal proposito giova ricordare che il Gruppo Mediolanum risultava terzo 
azionista per numero di azioni sindacate nel precedente patto e, sulla base 
delle previsioni dello stesso, aveva in sostanza il potere di indicare almeno un 
componente di propria nomina nella lista che i partecipanti si impegnavano a 
presentare congiuntamente per l’elezione del Consiglio di Amministrazione di 
Mediobanca. Il Gruppo Mediolanum reputa che gli elementi da considerare 
per definire l’influenza significativa siano, in prima istanza, la rilevanza 
nell’azionariato societario da considerare rispetto al contesto di riferimento di 
una compagine azionaria significativamente frammentata. Secondo elemento 
dirimente ai fini della verifica di sussistenza dell’influenza notevole è costituito 
dalla presenza di un proprio rappresentante nell’organo di amministrazione 
che può quindi partecipare alle decisioni sulle politiche finanziarie e gestionali 
della collegata. La circostanza che il rappresentante sia altresì componente di 
comitati interni all’organo di amministrazione può essere considerata rilevante 
e indicativa di una influenza notevole. Per contro l’influenza notevole deve 
considerarsi venir meno quando viene a mancare il potere di partecipare alle 
decisioni sulle politiche finanziarie e gestionali della partecipata.
Al riguardo, occorre innanzitutto osservare che il Gruppo Mediolanum 
mantiene una partecipazione superiore al 3% di Mediobanca e risulta uno 
dei principali azionisti della stessa (il secondo azionista all’interno del nuovo 
patto). Tale quota partecipativa assume particolare rilevanza alla luce della 
significativa frammentazione del capitale della società partecipata. A tale 
GRUPPO MEDIOLANUM
BILANCIO CONSOLIDATO 2018 89