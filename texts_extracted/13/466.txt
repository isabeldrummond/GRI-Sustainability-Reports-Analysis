INDICE CONSOLIDATO ESERCIZIO DNF
Parte A - Politiche Contabili
A.1 - PARTE GENERALE 
 
Sezione 1 - Dichiarazione di conformità ai principi contabili internazionali 
Il bilancio al 31 Dicembre 2018 è stato redatto, in applicazione del D.Lgs. 28 
febbraio 2005 n. 38, secondo i principi contabili emanati dall’International 
Accounting Standards Board (IASB) e le relative interpretazioni 
dell’International Financial Reporting Interpretations Committee (IFRIC) ed 
omologati dalla Commissione Europea, di cui al Regolamento Comunitario n. 
1606 del 19 luglio 2002 e successivi aggiornamenti
Il bilancio al 31 Dicembre 2018 è stato predisposto sulla base delle “Istruzioni 
per la redazione del bilancio delle imprese e del bilancio consolidato delle 
banche e delle società finanziarie capogruppo di gruppi bancari” emanate 
dalla Banca d’Italia, nell’esercizio dei poteri stabilito dall’art. 9 del D.Lgs. 
n. 38/2005, con la Circolare n. 262 del 22 dicembre 2005 e successivi 
aggiornamenti.
Queste istruzioni stabiliscono in modo vincolante gli schemi di bilancio e le 
relative modalità di compilazione, nonché il contenuto della nota integrativa.
Nella predisposizione del bilancio sono stati applicati i principi IAS/IFRS 
omologati ed in vigore al 31 Dicembre 2018 (inclusi i documenti interpretativi 
denominati SIC e IFRIC) il cui elenco è riportato di seguito nel paragrafo “A.2 - 
PARTE RELATIVA ALLE PRINCIPALI VOCI DI BILANCIO”.
Per quanto attiene al presupposto della continuità aziendale, gli 
Amministratori di Banca Mediolanum S.p.A. ritengono di avere la ragionevole 
aspettativa che la Società, continuerà con la propria esistenza operativa in 
un futuro prevedibile e di conseguenza il Bilancio d’esercizio 2018 è stato 
predisposto in questa prospettiva di continuità. Precisano altresì di non avere 
rilevato nella struttura patrimoniale e finanziaria e nell’andamento operativo 
sintomi che possano indurre incertezze sul punto della continuità aziendale.
Sezione 2 - Principi generali di redazione 
Il bilancio è costituito dallo Stato patrimoniale, dal Conto economico, dal 
Prospetto della redditività complessiva, dal Prospetto delle variazioni di 
patrimonio netto, dal Rendiconto finanziario e dalla Nota integrativa.
GRUPPO MEDIOLANUM
BILANCIO CONSOLIDATO 2018 467