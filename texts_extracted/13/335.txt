INDICE CONSOLIDATO ESERCIZIO DNF
requisito di capitale regolamentare;
  capitale economico: misurazione dei rischi ai fini interni, svolta utilizzando un 
approccio integrato che riflette sia le perdite effettive da rischi operativi che 
quelle potenziali, valutate al netto dell’efficacia dei controlli posti in essere per 
la loro mitigazione. Tale attività di misurazione si basa pertanto sulle risultanze 
del processo di identificazione dei rischi, applicando un modello statistico 
attuariale, e costituisce uno strumento di verifica dell’adeguatezza del capitale 
regolamentare a fronte dei rischi operativi.
Il Monitoraggio, Controllo e Reporting è diretta conseguenza delle preliminari fasi di 
identificazione e misurazione, che consentono di analizzare l’esposizione complessiva 
ai rischi operativi delle varie unità di business e di segnalare tempestivamente eventuali 
criticità riscontrate. Il principale strumento utilizzato nello svolgimento di tale processo 
è la produzione di un’informativa periodica alle funzioni aziendali interessate, all’Alta 
Direzione e al Consiglio di Amministrazione.
La fase di Gestione, infine, si pone come obiettivo la valutazione periodica delle 
“strategie per il controllo e la riduzione del rischio”, decidendo, in base alla natura e 
all’entità dello stesso, se assumerlo, se attuare politiche di mitigazione o trasferirlo a 
terzi, in relazione alla propensione al rischio espressa dal Vertice aziendale.
INFORMAZIONI DI NATURA QUANTITATIVA
Nel corso del 2018, il processo di risk assessment ha coperto la pressoché totalità delle 
attività svolte, identificando oltre 2.800 punti di controllo della rischiosità operativa 
che per quasi l’80% dei casi si rivelano efficaci; i controlli parzialmente efficaci 
riguardano un rischio fisiologico legato all’attività svolta o necessitano di interventi 
di adeguamento prevalentemente in termini di migliore formalizzazione. Sui controlli 
ritenuti parzialmente inefficaci (o inesistenti/da adeguare) in taluni casi sono state già 
attivate apposite azioni di mitigazione, in altri casi sono in corso di valutazione attività 
volte a rafforzare il presidio.
GRUPPO MEDIOLANUM
BILANCIO CONSOLIDATO 2018 336