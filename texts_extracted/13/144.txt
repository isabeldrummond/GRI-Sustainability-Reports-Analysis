INDICE CONSOLIDATO ESERCIZIO DNF
1 - Attività finanziarie valutate al fair value con impatto a conto economico 
Nella voce “20 Attività finanziarie valutate al fair value con impatto a conto 
economico” sono classificate:
a) Attività finanziarie detenute per la negoziazione;
b) Attività finanziarie designate al fair value;
c) Altre attività finanziarie obbligatoriamente valutate al fair value.
Attività finanziarie detenute per la negoziazione
Un’attività finanziaria (titoli di debito, titoli di capitale, finanziamenti, quote 
di O.I.C.R. e derivati) è iscritta in tale voce se è acquisita principalmente con 
l’obiettivo di realizzare flussi finanziari dalla vendita della stessa (Business Model 
“OTHER”) al fine di cogliere opportunità di profitto. Tale voce ricomprende il 
valore positivo di contratti derivati non designati ed efficaci quali strumenti di 
copertura.
Attività finanziarie designate al fair value
Un’attività finanziaria (titolo di debito e finanziamenti) può essere designata 
al fair value con i risultati valutativi iscritti a conto economico sulla base della 
facoltà (c.d. Fair Value Option) riconosciuta dall’IFRS 9. Tale designazione è 
ammessa solo se elimina o riduce in maniera significativa l’asimmetria contabile 
che deriverebbe dalla valutazione/rilevazione di utili/perdite su basi diverse per 
attività o passività gestionalmente tra loro collegate. 
Altre attività finanziarie obbligatoriamente valutate al fair value
Un’attività finanziaria (titolo di debito, quota di O.I.C.R. e finanziamenti) è iscritta 
in questa voce se è uno strumento finanziario il cui rendimento è valutato in 
base al fair value ed è caratterizzato dall’assenza, in termini contrattuali, di flussi 
finanziari a date prestabilite che rappresentino unicamente pagamenti di capitale 
ed interesse sul capitale da restituire ovvero nel caso in cui il Solely Payment of 
Principal and Interest test (c.d. SPPI test) risulti non superato.
L’iscrizione iniziale di tali strumenti avviene al momento del regolamento se sono 
titoli di debito, di capitale o crediti. Il valore di prima iscrizione è pari al fair value 
dello strumento (generalmente coincidente con il corrispettivo pagato), senza 
considerare eventuali costi o proventi di transazione direttamente attribuibili agli 
strumenti stessi.
Successivamente all’iscrizione iniziale la valutazione è fatta al fair value con 
imputazione a conto economico delle relative variazioni. In particolare:
GRUPPO MEDIOLANUM
BILANCIO CONSOLIDATO 2018 145