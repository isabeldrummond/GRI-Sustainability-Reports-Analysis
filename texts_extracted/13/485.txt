INDICE CONSOLIDATO ESERCIZIO DNF
PRINCIPI CONTABILI, EMENDAMENTI ED INTERPRETAZIONI IFRS 
E IFRIC OMOLOGATI DALL’UNIONE EUROPEA, NON ANCORA 
OBBLIGATORIAMENTE APPLICABILI E NON ADOTTATI IN VIA 
ANTICIPATA DAL GRUPPO AL 31 DICEMBRE 2018
  Principio IFRS 16   Leases (pubblicato in data 13 gennaio 2016), 
destinato a sostituire il principio IAS 17   Leases, nonché le 
interpretazioni IFRIC 4 Determining whether an Arrangement contains 
a Lease, SIC-15 Operating Leases Incentives e SIC-27 Evaluating the 
Substance of Transactions Involving the Legal Form of a Lease. 
Il nuovo principio fornisce una nuova definizione di lease ed introduce 
un criterio basato sul controllo (right of use) di un bene per distinguere 
i contratti di leasing dai contratti per la fornitura di servizi, individuando 
quali discriminanti: l’identificazione del bene, il diritto di sostituzione dello 
stesso, il diritto ad ottenere sostanzialmente tutti i benefici economici 
rivenienti dall’uso del bene e il diritto di dirigere l’uso del bene sottostante 
il contratto. Il principio stabilisce un modello unico di riconoscimento e 
valutazione dei contratti di leasing per il locatario (lessee) che prevede 
l’iscrizione del bene oggetto di lease anche operativo nell’attivo con 
contropartita un debito finanziario, fornendo inoltre la possibilità di non 
riconoscere come leasing i contratti che hanno ad oggetto i “low-value 
assets” (vale a dire i contratti di leasing aventi ad oggetto delle attività di 
valore inferiore ad Euro 5.000) e i leasing con una durata del contratto 
pari o inferiore ai 12 mesi. Al contrario, lo Standard non comprende 
modifiche significative per i locatori. 
Il principio verrà applicato a far data 1° Gennaio 2019 adottando il 
cosiddetto “approccio retrospettivo modificato” che permette di rilevare 
l’effetto cumulativo dell’applicazione iniziale dello standard alla data 
di “First Time Adoption” (FTA) senza rideterminare le informazioni 
comparative. Questa metodologia rileva la passività del leasing 
determinata come valore attuale dei pagamenti residui dovuti per 
il leasing, attualizzati al tasso di finanziamento marginale alla data 
dell’applicazione iniziale e il “right of use” pari alla passività del leasing 
rettificato per l’importo di eventuali risconti attivi o ratei passivi relativi al 
leasing rilevati nella situazione patrimoniale-finanziaria immediatamente 
prima della data dell’applicazione iniziale.
Dalle analisi condotte in via preliminare, l’adozione di tale principio non 
comporterà un impatto materiale per la Società, in quanto in sede di prima 
applicazione si stima un impatto sul patrimonio netto nell’ordine dello 0,1-
0,2%.
GRUPPO MEDIOLANUM
BILANCIO CONSOLIDATO 2018 486