INDICE CONSOLIDATO ESERCIZIO DNF
3.2 Personalizzazione, sicurezza e 
innovazione delle soluzioni finanziarie
VOLUMI RECLAMI 
L’analisi dei reclami ricevuti al 31 dicembre 2018, illustrata di seguito, tiene 
conto di tutti quelli ricevuti per iscritto, tramite fax, lettera, e-mail, Posta 
Elettronica Certificata (PEC), telegramma o altra forma consentita da 
clienti o potenziali clienti del Gruppo, aventi ad oggetto servizi bancari e 
d’investimento e di intermediazione assicurativa prestati dal medesimo. 
 
Sono pervenuti complessivamente 3.981 reclami, con un decremento (- 8,2%) 
rispetto a quelli pervenuti nel 2017: di questi, 3.873 sono risultati “trattabili” e 
108 “non trattabili”, in quanto carenti degli elementi essenziali per poter essere 
adeguatamente gestiti. 
A mero titolo esemplificativo, sono considerati “non trattabili” quei reclami 
che non consentono di identificare il soggetto reclamante o il prodotto 
oggetto di lamentela. 
Per completezza, si evidenzia inoltre che, nel 2018, i reclami “riaperti”, cioè 
quelli per i quali i clienti non hanno ritenuto soddisfacente la risposta ricevuta 
in prima istanza, sono stati pari a 490, di cui 484 “trattabili” e 6 “non trattabili”. 
 
Dei 3.981 reclami complessivamente ricevuti 3.626, circa il 91%, sono stati 
indirizzati a Banca Mediolanum S.p.A, Banco Mediolanum S.A. e Bankhaus 
August Lenz & Co AG. che, con le proprie Reti di Vendita, collocano i prodotti 
del Gruppo. 
Il canale più utilizzato dalla clientela italiana per la trasmissione dei reclami è 
stato l’e-mail, usato nel 73% circa dei casi. 
GRUPPO MEDIOLANUM
BILANCIO CONSOLIDATO 2018 861