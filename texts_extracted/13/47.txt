INDICE CONSOLIDATO ESERCIZIO DNF
Risulta in diminuzione su base annua il numero di fallimenti delle imprese: i 
dati pubblicati dal Cerved indicano che nel terzo trimestre del 2018 si è ridotto 
il numero di imprese uscite dal mercato a seguito di fallimenti e di altre 
procedure concorsuali, proseguendo un trend in atto dalla fine del 2014. In 
discesa anche il numero di imprenditori che hanno avviato una liquidazione 
volontaria, un dato che nella prima metà dell’anno aveva evidenziato un 
andamento altalenante. Secondo gli archivi di Cerved nel terzo trimestre 
del 2018 sono fallite 2.170 imprese, in netto calo rispetto allo stesso periodo 
del 2017 (-10,8%). Con questo dato, il numero di fallimenti registrati nei primi 
nove mesi dell’anno si è attestato a 8.137, in diminuzione del 6,9% rispetto 
alle 8.737 imprese fallite nello stesso periodo del 2017. Si tratta del valore più 
basso osservato nei primi tre trimestri dell’anno dal 2011. Il calo ha riguardato 
tutti i settori ma non tutta la Penisola: tra gennaio e settembre i fallimenti 
evidenziano incrementi su base annua dell’8,5% in Calabria, del 3% in Sicilia e 
dello 0,6% in Abruzzo.
Secondo quanto emerge dall’ultima indagine trimestrale sul credito bancario 
(Bank Lending Survey - ottobre 2018), nel corso del terzo trimestre del 
2018 i criteri di offerta sui prestiti alle imprese hanno registrato un lieve 
allentamento; quelli sui finanziamenti alle famiglie per l’acquisto di abitazioni 
sono rimasti invariati. È proseguita, sia per le imprese sia per le famiglie, la 
riduzione dei margini applicati alla media dei prestiti; sono invece lievemente 
aumentati quelli per i finanziamenti più rischiosi. Per il trimestre in corso, gli 
intermediari si attendono che le politiche di offerta sui prestiti rimangano 
pressoché invariate. La domanda di finanziamenti da parte delle imprese 
ha continuato a crescere. All’aumento delle richieste di prestiti hanno 
contribuito il basso livello dei tassi di interesse, la spesa per investimenti 
fissi e le operazioni di rifinanziamento, ristrutturazione o rinegoziazione 
del debito. La domanda di mutui da parte delle famiglie ha registrato un 
moderato incremento, riflettendo le favorevoli prospettive del mercato 
immobiliare. Secondo gli intermediari la domanda di prestiti continuerebbe 
a espandersi anche nel trimestre in corso. In dettaglio si è registrata una 
crescita della dinamica della domanda di finanziamento delle imprese legata 
agli investimenti (in termini dell’indicatore espresso dalla percentuale netta: 
+10%; 0% nel secondo trimestre del 2018). Pari a 40% è risultata la variazione 
della domanda di finanziamenti per operazioni di fusioni, incorporazioni e 
ristrutturazione degli assetti societari (0% nel secondo trimestre del 2018). 
-20% la variazione della domanda di finanziamento delle imprese per scorte 
e capitale circolante (+40% nel trimestre precedente), mentre pari a +20% 
è risultata la dinamica della domanda di finanziamenti per ristrutturazione 
del debito (30% nel secondo trimestre del 2018). Dalle segnalazioni del SI-
GRUPPO MEDIOLANUM
BILANCIO CONSOLIDATO 2018 48