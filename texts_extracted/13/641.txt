INDICE CONSOLIDATO ESERCIZIO DNF
B. Processi di gestione e metodi di misurazione del rischio di tasso  
di interesse e del rischio di prezzo
La funzione Risk Management della Capogruppo garantisce l’uniformità delle 
metodologie di valutazione dei rischi finanziari in essere nelle diverse realtà 
operative e concorre alla definizione dei limiti di affidamento e massimali 
operativi. Ogni Società del Gruppo è tuttavia direttamente responsabile 
del controllo dei rischi assunti nel rispetto delle linee guida approvate dai 
rispettivi Consigli di Amministrazione seguendo il principio di congruenza tra 
la complessità degli attivi in gestione e le misure di rischio adottate. L’analisi 
del rischio di tasso d’interesse viene effettuata mediante indicatori sia di 
composizione di portafoglio (limiti di concentrazione, caratteristiche degli 
strumenti ammessi, caratteristiche degli emittenti etc..) sia di massima perdita 
(Value at Risk   VaR). Il Valore a Rischio indica la massima perdita potenziale 
osservabile con un certo livello di probabilità α in un arco temporale definito, 
a seguito del movimento dei mercati finanziari: esso viene stimato mediante 
l’utilizzo del metodo della simulazione storica. Il metodo della simulazione 
storica, adottato da Banca Mediolanum, consiste nel determinare sia il valore 
del portafoglio utilizzando i parametri per esso rilevanti osservati sul mercato 
(detti risk factors), e sia le variazioni di questo portafoglio in risposta alle 
variazioni dei parametri osservate nel passato. 
L’attività di stressing in ambito VaR prevede la generazione di scenari 
stocastici per i fattori di rischio cui il portafoglio di proprietà è esposto. Lo 
stress è dato dal fatto che, mentre il VaR ha un orizzonte temporale di 1 
giorno, gli scenari stocastici hanno un orizzonte di 1 mese, amplificando in 
questo modo gli shock sui fattori di rischio.
A tale VaR stressato si aggiungono analisi che prevedono la costruzione di 
uno scenario stressato in cui si definiscono gli shock da applicare ai fattori di 
rischio. Il valore del portafoglio di proprietà viene poi ricalcolato ed utilizzato 
per calcolare i guadagni e/o le perdite rispetto al valore base. In questo 
modo non si ottiene più una distribuzione potenziale di perdite come nel VaR, 
ma si ha il singolo valore di perdita in corrispondenza dello scenario definito. 
Gli scenari utilizzati prevedono sia uno spostamento parallelo dell’intera curva 
di rendimenti governativi Italiani, sia la replica per il rischio di credito implicito 
verificatosi nella crisi registrata nel corso dell’anno 2011.
GRUPPO MEDIOLANUM
BILANCIO CONSOLIDATO 2018 642