INDICE CONSOLIDATO ESERCIZIO DNF
Capogruppo in merito ai relativi processi.
Valuta il piano di lavoro predisposto dalla Funzione di Internal Auditing e ne 
riceve le relazioni periodiche; esamina e valuta i rilievi emersi dalle attività 
svolte dalle funzioni di controllo, dal Collegio Sindacale e dalle relazioni della 
società di revisione; valuta rilievi e proposte emersi dalle verifiche svolte dalle 
Autorità di Controllo e/o Vigilanza; riferisce al Consiglio di Amministrazione, 
almeno semestralmente, in occasione dell’approvazione del bilancio e della 
relazione semestrale, sull’attività svolta dal Comitato medesimo; svolge gli 
ulteriori compiti relativi al controllo interno che gli siano affidati dal Consiglio 
di Amministrazione, particolarmente in relazione ai rapporti con la società di 
revisione.
Sezione 1 - Rischio di credito 
INFORMAZIONI DI NATURA QUALITATIVA
1. Aspetti generali 
Le linee guida emanate in ottica di presidio del rischio di credito forniscono 
le indicazioni ed i principi generali per il presidio dell’attività di erogazione del 
credito ed il monitoraggio della qualità del portafoglio creditizio. Il compito 
di valutare l’esposizione complessiva al rischio di credito e la responsabilità 
di definire le metodologie di misurazione dei rischi a livello consolidato sono 
accentrati presso Banca Mediolanum. La valutazione dell’esposizione al 
rischio di credito deve essere effettuata anche a livello individuale da ogni 
singola Società nell’ambito delle proprie competenze, tramite il monitoraggio 
e la misurazione del rischio associato alle diverse tipologie di strumenti. 
L’adeguatezza patrimoniale ed, in particolare, il rispetto dei coefficienti di 
solvibilità e di concentrazione del rischio di credito stabiliti dalle locali Autorità 
di Vigilanza sono periodicamente monitorati a cura degli uffici competenti delle 
rispettive Società.
2. Politiche di gestione del rischio di credito
2.1 Aspetti organizzativi
L’attività di erogazione del credito nelle sue varie forme, siano esse finalizzate 
all’acquisto di uno specifico bene immobiliare o di consumo, oppure orientate a 
soddisfare esigenze finanziarie di altra natura, rientra pienamente nella strategia 
commerciale di Banca Mediolanum e delle altre società del Gruppo Bancario. 
GRUPPO MEDIOLANUM
BILANCIO CONSOLIDATO 2018 598