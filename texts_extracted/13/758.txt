INDICE CONSOLIDATO ESERCIZIO DNF
propri componenti la remunerazione determinata dall’Assemblea a favore 
di tutti gli Amministratori. Per i componenti non esecutivi del Consiglio 
di Amministrazione e i membri del Collegio Sindacale non è prevista 
l’erogazione di alcuna remunerazione variabile. 
La struttura remunerativa adottata con riferimento al personale dipendente 
prevede: 
  una remunerazione fissa che ricompensa il ruolo ricoperto e 
l’ampiezza della responsabilità, rispecchiando esperienze e capacità 
richieste per ciascuna posizione nonché il livello di eccellenza 
dimostrato e la qualità complessiva del contributo ai risultati di 
business; 
  una eventuale remunerazione variabile che mira a riconoscere i 
risultati raggiunti stabilendo un collegamento diretto tra i compensi 
e i risultati effettivi, dell’azienda e dell’individuo, nel breve e medio 
termine, nel rispetto del profilo di rischio definito. 
STRUTTURA REMUNERATIVA DELLA RETE DI VENDITA 
La remunerazione delle Reti di Vendita composta da consulenti finanziari è 
costituita da provvigioni di diversa natura. Le provvigioni riconosciute, sono 
influenzate dalla tipologia dell’attività svolta, dalla gamma di prodotti collocati 
nonché dagli accordi di distribuzione in essere con le Società prodotto. Il 
sistema di remunerazione risponde alla necessità di riconoscere ai consulenti 
finanziari una remunerazione proporzionata ai ricavi dell’azienda, evitando al 
contempo possibili situazioni di conflitto di interesse.
La remunerazione dei consulenti finanziari è in prevalenza variabile e 
articolata anche sulla base delle differenti figure previste.
ASSEMBLEA
L’Assemblea degli Azionisti viene regolata nel suo funzionamento e per quanto 
attiene i diritti degli azionisti e le modalità del loro esercizio dalla normativa 
vigente - primaria e secondaria - così come esplicitato dallo Statuto Sociale. 
All’Assemblea Ordinaria degli Azionisti spettano le competenze previste dalle 
vigenti disposizioni di legge. 
La Società si è dotata con delibera dell’Assemblea del 23 novembre 2015 
di un “Regolamento dei lavori assembleari”, divenuto efficace a far data 
dall’inizio delle negoziazioni delle azioni dell’Emittente sul MTA (30 dicembre 
2015) e disponibile sul sito www.bancamediolanum.it nella sezione Corporate 
Governance alla voce Documenti societari di Corporate Governance.
GRUPPO MEDIOLANUM
BILANCIO CONSOLIDATO 2018 759