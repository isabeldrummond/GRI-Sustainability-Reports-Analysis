INDICE CONSOLIDATO ESERCIZIO DNF
riferimento all’effettiva esperienza dei riscatti anticipati.
Nella sezione afferente le informazioni di natura quantitativa, è riportata la 
tabella relativa all’ammontare delle riserve dirette del segmento vita suddivise 
per intervalli di scadenza contrattuale.
Rischio demografico-attuariale
Per rischio demografico si definisce il rischio che si verifichi un evento futuro e 
incerto attinente alla vita dell’assicurato, caratteristica essenziale del contratto 
di assicurazione sulla vita: infatti, è al verificarsi dell’evento attinente alla vita 
dell’assicurato stesso che si ricollega l’impegno della società di erogare la 
prestazione assicurata. Il rischio demografico si verifica sia nel caso in cui 
la durata della vita dell’assicurato sia inferiore alla media statistica (rischio 
mortalità), sia nel caso in cui sia superiore (rischio longevità).
Nonostante i presidi adottati, i premi relativi ai contratti del ramo vita, che 
tengono conto di tali rischi, sono calcolati sulla base di proiezioni statistiche 
ed attuariali concernenti le aspettative di vita della popolazione. Qualora tali 
proiezioni si dovessero dimostrare non attendibili, il valore delle riserve delle 
due compagnie Vita in relazione ai prodotti vita assicurativi e pensionistici 
potrebbe aumentare rispetto a quanto previsto, determinando effetti negativi 
sulla situazione economica, patrimoniale e finanziaria delle Compagnie 
stesse. Nel portafoglio di Mediolanum Vita e Mediolanum International 
Life sono presenti soprattutto coperture a prevalente componente di 
risparmio, mentre la componente legata alle coperture di puro rischio 
(morte più coperture complementari come invalidità, infortuni etc.) risulta 
sostanzialmente marginale.
I rischi associati ai prodotti con prevalente componente di risparmio, e con 
garanzie di rendimento minimo, vengono considerati nel pricing fissando tali 
garanzie in maniera prudenziale, in linea con la situazione peculiare di ogni 
mercato finanziario, e tenendo conto di eventuali vincoli normativi.
Per ciò che concerne il rischio demografico relativo ai portafogli caso morte 
le tavole di mortalità utilizzate per la tariffazione sono prudenziali: vengono 
normalmente impiegate tavole di popolazione con opportuni caricamenti di 
sicurezza.
Mediolanum Vita persegue inoltre una politica di contenimento dei rischi 
di mortalità tramite la cessione in riassicurazione dei capitali eccedenti i 
100.000 euro. Con riferimento alla Compagnia vita italiana vi sono poi alcuni 
portafogli di rendite vitalizie nei quali è presente un rischio di longevità.
Riguardo il rischio di longevità Mediolanum Vita sottopone i portafogli delle 
GRUPPO MEDIOLANUM
BILANCIO CONSOLIDATO 2018 339