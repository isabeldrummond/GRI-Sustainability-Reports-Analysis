INDICE CONSOLIDATO ESERCIZIO DNF
Sezione 1 - Rischi del consolidato contabile
INFORMAZIONI DI NATURA QUALITATIVA
Gestione dei rischi di conglomerato
Il Gruppo Mediolanum si caratterizza per l’integrazione tra l’attività bancaria 
e/o quella mobiliare (servizi di investimento) e quella assicurativa. La prima 
caratterizza la struttura del Gruppo Bancario composta in particolare sia da 
banche (Banca Mediolanum, Banco Mediolanum e B.A.Lenz) che da società 
di gestione (es. Mediolanum Gestione Fondi, Mediolanum International Fund, 
Mediolanum Asset Management); mentre l’attività assicurativa è svolta dalle 
società controllate da Banca Mediolanum che producono prodotti assicurativi 
finanziari nel ramo vita (Mediolanum Vita a Mediolanum International 
Life) e prodotti assicurativi nel ramo danni (Mediolanum Assicurazioni). 
La regolamentazione tradizionale ha un’impostazione essenzialmente 
settoriale (bancario, mobiliare, assicurativo) e di conseguenza le disposizioni 
regolamentari e di vigilanza in materia di adeguatezza del capitale degli 
intermediari finanziari, considerano i profili di rischio delle singole componenti 
bancarie ed assicurative del Conglomerato e stabiliscono i requisiti di capitale 
a fronte dei rischi tipici (anch’essi singolarmente considerati) di ciascuna di 
esse. Pertanto, fermo restando le procedure di controllo e gestione dei rischi 
in ambito Solvency II per il comparto assicurativo e di processo ICAAP/ILAAP 
in ambito bancario, a livello di conglomerato si utilizza una metodologia 
gestionale di monitoraggio ed analisi della concentrazione dei rischi. Tale 
controllo è effettuato attraverso l’aggregazione delle esposizioni di tutte 
le società del Conglomerato verso la stessa controparte, sia di natura 
pubblica e privata, in tutte le forme di impiego ed investimento finanziario. 
Periodicamente ogni esposizione viene pertanto sommata per tutte le 
imprese appartenenti ad uno stesso gruppo, analizzando se la stessa possa 
comportare un rischio di perdita potenziale di portata tale da compromettere 
la solvibilità o la posizione finanziaria generale di tutte le società appartenenti 
al conglomerato Mediolanum. Attraverso una reportistica trimestrale si 
comunica inoltre all’Organo di Vigilanza la situazione delle diverse tipologie 
di investimento del Conglomerato rispetto alle controparti con le quali 
risultano maggiormente esposte tutte le società del Gruppo Mediolanum. 
Con riferimento ai rischi strategici, operativi, di non conformità e reputazionali 
è stato adottato, anche in considerazione della pervasività dei medesimi, 
un framework unitario a livello di Gruppo, ferma restando l’applicazione 
del medesimo secondo un criterio di proporzionalità che tenga in debita 
GRUPPO MEDIOLANUM
BILANCIO CONSOLIDATO 2018 274