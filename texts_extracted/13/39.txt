INDICE CONSOLIDATO ESERCIZIO DNF
IL MERCATO ASSICURATIVO
PREMI VITA1
Nel 2018 la nuova produzione di polizze individuali e collettive sulla vita delle 
imprese italiane ed extra-U.E., comprensiva dei premi unici aggiuntivi, ha 
raggiunto 85,5 miliardi di euro di premi, in crescita del 3,8% rispetto all’anno 
precedente, quando la contrazione era del 5,2%. I nuovi premi delle sole 
polizze individuali sono ammontati a 82,3 miliardi di euro il 96% del new 
business totale, in aumento del 3,5% rispetto al 2017, anno in cui si era 
registrato invece un calo del 5,6%.
Considerando anche i nuovi premi vita del campione delle imprese U.E.,
pari a 13,7 miliardi di euro, in calo del 24,2% rispetto a quanto raccolto nel 
2017, i nuovi affari vita complessivi sono stati pari a 99,2 miliardi di euro,
l’1,2% in meno rispetto all’anno precedente.
Relativamente alle sole imprese italiane ed extra-UE, analizzando 
l’andamento per tipologia di ramo, si osserva come il ramo I abbia 
mantenuto anche nel 2018 il ruolo principale nel comparto vita, con 
un’incidenza sul totale new business che sale al 65%, 3 punti percentuali in più 
rispetto al 2017. A fronte di un ammontare premi pari a 55,6 miliardi di euro, 
il ramo I, dopo una progressiva contrazione dei volumi emessi iniziata dal 
2015, registra un incremento rispetto all’anno precedente, pari a +8,4%. Tale 
risultato è stato, però, in parte
controbilanciato da una minore raccolta nel ramo III, concentrata soprattutto 
nella seconda parte dell’anno, sia per le polizze individuali sia per quelle 
collettive, registrando a fine anno un calo complessivo del 4,5%, per un 
volume di nuovi premi pari a 26,8 miliardi di euro. L’incidenza del ramo III 
sull’intera nuova raccolta è scesa al 31%, dal 34% del 2017. Relativamente 
al ramo V, nel 2018 si è registrato un lieve aumento (+1,4% rispetto al 
2017) della raccolta di nuovi premi, dovuto unicamente alla crescita delle 
polizze collettive che compensa il calo registrato dalle individuali. La nuova 
produzione afferente alla gestione dei fondi pensione (ramo VI) è stata pari 
nel 2018 a 892 milioni di euro, il 4,9% in più rispetto al 2017.
Per ciò che concerne la nuova produzione vita per canale distributivo, 
relativamente all’attività delle imprese italiane ed extra-U.E., oltre i due terzi 
della stessa è stata intermediata tramite sportelli bancari e postali, con un 
volume premi pari a 57,8 miliardi di euro e una crescita del 4,1% rispetto al 
1  Fonte: ANIA TRENDS Nuova produzione vita - anno 2018
GRUPPO MEDIOLANUM
BILANCIO CONSOLIDATO 2018 40