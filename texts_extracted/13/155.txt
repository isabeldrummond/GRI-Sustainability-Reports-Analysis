INDICE CONSOLIDATO ESERCIZIO DNF
12 - Passività finanziarie di negoziazione
Le passività finanziarie di negoziazione includono: 
  il valore negativo dei contratti derivati di negoziazione; 
  gli scoperti tecnici generati dall’attività di negoziazione in titoli. 
La prima iscrizione di tali passività finanziarie avviene all’atto di ricezione 
delle somme raccolte o di regolamento degli strumenti finanziari sottostanti 
all’operazione. Il fair value delle passività finanziarie eventualmente emesse 
a condizioni inferiori a quelle di mercato è oggetto di apposita stima e la 
differenza rispetto al valore di mercato è imputata direttamente a conto 
economico. Dopo la rilevazione iniziale, le passività finanziarie vengono 
valorizzate al fair value. 
Successivamente all’iscrizione iniziale, gli strumenti finanziari in questione 
sono valutati al fair value con imputazione delle variazioni di valore nella voce 
“80. Risultato netto dell’attività di negoziazione”. Le passività finanziarie sono 
cancellate dal bilancio quando risultano scadute o estinte.
 
13 - Passività finanziarie valutate al fair value 
Le passività finanziarie designate al fair value possono essere iscritte sulla base 
della facoltà (c.d. Fair Value Option) riconosciuta dall’IFRS 9, ovvero quando 
si tratta di un contratto ibrido contenente uno o più derivati incorporati e il 
derivato incorporato modifica significativamente i flussi finanziari che altrimenti 
sarebbero previsti dal contratto o quando la designazione al fair value rilevato 
a Conto economico consente di fornire una migliore informativa. Le passività 
finanziarie designate al fair value, iscritte in ossequio alla c.d. Fair Value 
Option, sono rilevate alla data di emissione. Il valore di prima iscrizione è pari 
al costo inteso come il fair value dello strumento. 
La valutazione di tali strumenti è al fair value con imputazione delle variazioni 
di valore nella voce “110. a) Risultato netto delle altre attività e passività 
finanziarie valutate al fair value con impatto a conto economico: attività e 
passività finanziarie designate al fair value”.
14 - Operazioni in valuta 
Le attività e passività denominate in valuta estera sono registrate, al momento 
della rilevazione iniziale, in divisa di conto, applicando all’importo in valuta 
estera il tasso di cambio in vigore alla data dell’operazione.
Ad ogni chiusura di bilancio o di situazione infrannuale, le poste di bilancio in 
GRUPPO MEDIOLANUM
BILANCIO CONSOLIDATO 2018 156