INDICE CONSOLIDATO ESERCIZIO DNF
PRIVACY
Dalla data del 25 maggio 2018 è diventato applicabile il nuovo Regolamento 
Europeo per la protezione dei dati n. 2016/679 (cd. GDPR) che mira a: 
1.  fornire ai cittadini europei un controllo completo sui propri dati 
personali 
2. semplificare il quadro normativo per le imprese che gestiscono tali 
dati. 
È stato pertanto necessario recepire i nuovi principi alla base del 
Regolamento ed in particolare:
  l’Accountability, intesa come l’onere in capo al Titolare di decidere e 
poter dimostrare le scelte operate sulla protezione dei dati, 
  la Privacy by design, intesa come la protezione del dato nell’intero 
ciclo di vita del trattamento fin dalla sua progettazione, 
  la Privacy by default, intesa come protezione del dato come 
“impostazione predefinita”, 
  la minimizzazione dei dati, intesa come l’utilizzo del set di dati minimo 
e sufficiente per garantire la finalità del trattamento, 
  la definizione di un tempo di conservazione dei dati, intesa come 
obbligo di indicazione preliminare del periodo nel quale i dati 
verranno trattati e scaduto il quale gli stessi andranno cancellati. 
Oltre ai suddetti principi sono stati introdotti alcuni nuovi adempimenti, in 
capo ai Titolari del trattamento, come: 
  la tenuta di un Registro dei trattamenti, il documento che censisce tutti 
i trattamenti dei dati effettuati dalla Società indicandone gli elementi 
di dettaglio che li caratterizzano, 
  la definizione di una metodologia per effettuare la valutazione di 
impatto sulla protezione dei dati (DPIA), intesa come procedura 
volta a valutare i rischi, in termini di gravità e probabilità, di una 
violazione dei dati per i diritti e le libertà delle persone fisiche al fine 
di individuare le opportune azioni di mitigazione; 
  oltre alla definizione di una procedura relativa al data breach che 
preveda la segnalazione al Garante, entro 72 ore dalla conoscenza, 
della violazione accidentale o illecita di dati personali.
Sono stati inoltre riconosciuti nuovi diritti in capo all’interessato persona fisica 
e precisamente il diritto alla limitazione del trattamento, il diritto all’oblio e 
quello alla portabilità dei dati. 
In Italia in Banca Mediolanum è presente un Ufficio Privacy, responsabile 
del presidio degli adempimenti in materia di privacy in qualità di Unità 
GRUPPO MEDIOLANUM
BILANCIO CONSOLIDATO 2018 798