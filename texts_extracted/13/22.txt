INDICE CONSOLIDATO ESERCIZIO DNF
Modello di Business del Gruppo Mediolanum
Il modello di business di Banca Mediolanum è costruito per soddisfare le 
esigenze estrinseche e intrinseche di ciascun Cliente. Il cliente, grazie ai 
numerosi canali di comunicazione, può scegliere come “usare” la “sua” 
banca, decidendo i tempi e le modalità di relazione che di volta in volta 
preferisce. Banca Mediolanum offre in modo semplice e facilmente accessibile 
prodotti e servizi che rispondono alle esigenze delle persone e delle famiglie, 
le quali sono il target di riferimento principale.
Attraverso i Family Banker®, iscritti all’Albo unico dei consulenti finanziari, 
Banca Mediolanum offre ai suoi Clienti assistenza nella gestione del risparmio 
e consulenza in materia di investimenti, in abbinamento ai prodotti e ai servizi 
offerti dalla banca stessa. Banca Mediolanum non vende semplicemente 
prodotti, ma offre soluzioni. Questo principio permette di operare nelle 
diverse aree di business dei servizi finanziari, con la competenza e la 
flessibilità necessarie per meglio rispondere ai costanti mutamenti economici, 
fiscali, finanziari e normativi. La strategia d’investimento è frutto di un attento 
studio dei mercati mondiali e di elevate competenze che Mediolanum ha 
sviluppato nella gestione del risparmio, con il risultato di contenere i rischi di 
concentrazione degli investimenti.
GRUPPO MEDIOLANUM
BILANCIO CONSOLIDATO 2018 23