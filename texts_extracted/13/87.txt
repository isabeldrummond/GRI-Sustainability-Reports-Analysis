INDICE CONSOLIDATO ESERCIZIO DNF
RAPPORTI INFRAGRUPPO E CON PARTI CORRELATE
Per quanto concerne le operazioni effettuate con parti correlate, ivi comprese 
le operazioni infragruppo, si precisa che le stesse non sono qualificabili né 
come atipiche né come inusuali, rientrando nel normale corso di attività 
delle società del Gruppo. Dette operazioni sono regolate a condizioni di 
mercato, tenuto conto delle caratteristiche dei beni e dei servizi prestati. 
In conformità alle previsioni di cui all’art. 2391 bis codice civile, dell’art. 71 
bis del Regolamento Consob n. 11971/99 (Regolamento Emittenti) e delle 
raccomandazioni di cui al Codice di Autodisciplina, adottate dalla società 
con apposite delibere del Consiglio di Amministrazione, la trattazione delle 
operazioni con parti correlate viene illustrata nell’apposita sezione della Nota 
Integrativa allegata alla presente relazione.
IMPAIRMENT TEST
Mediobanca
Con riferimento alla partecipazione collegata valutata con il metodo del 
patrimonio netto, ovvero Mediobanca S.p.A., è stata richiesta l’assistenza di 
un esperto indipendente al fine di verificare la recuperabilità del valore di 
carico al 31 dicembre 2018.
In merito alla Governance della Società collegata Mediobanca si rammenta 
che l’assemblea dei partecipanti al Patto di sindacato del 22 settembre 2017 
aveva deliberato di concedere a ciascun pattista la facoltà di dare disdetta 
anticipata del Patto con effetto dal 31 dicembre 2018, comunicando la propria 
decisione in proposito entro il 30 settembre 2018. Nel medesimo contesto, 
è stato altresì deliberato che il Patto, a fronte di eventuali disdette, sarebbe 
rimasto in vigore sino alla sua naturale scadenza (31 dicembre 2019) tra i 
pattisti, a condizione tuttavia che questi ultimi rappresentassero almeno il 25% 
del capitale sociale di Mediobanca. Diversamente, qualora per effetto delle 
disdette eventualmente pervenute entro il 30 settembre 2018 il totale delle 
azioni sindacate fosse sceso sotto la soglia del 25%, il Patto sarebbe venuto 
meno a decorrere dal 1° gennaio 2019. 
In data 25 settembre 2018, la Financier du Perguet S.A. ha comunicato al 
Presidente del Patto l’esercizio della propria facoltà di disdetta, con effetto a 
far data dal 1° gennaio 2019. In particolare, la partecipazione della Financier 
du Perguet S.A. in Mediobanca è rappresentata da n. 69.681.608 azioni, pari al 
7,86% del capitale sociale. Sempre in data 25 settembre 2018 anche il C.d.A. 
di Italmobiliare S.p.A. ha deliberato di dare disdetta anticipata dal Patto, con 
GRUPPO MEDIOLANUM
BILANCIO CONSOLIDATO 2018 88