INDICE CONSOLIDATO ESERCIZIO DNF
le relative procedure siano rispettate nel concreto da parte delle 
unità operative: l’adeguatezza è valutata identificando criticità e 
collaborando con le strutture preposte per l’individuazione delle 
azioni correttive. Inoltre, il Risk Management effettua una verifica 
indipendente delle evidenze rappresentate dalle strutture di primo 
livello in termini di tempo di gestione ed importi recuperati.
2.3 Metodi di misurazione delle perdite attese
 
Il principio contabile IFRS 9 stabilisce un nuovo modello di “Expected 
Credit Loss” (ECL) che si applica alle attività finanziarie valutate al costo 
ammortizzato, agli investimenti di debito valutati al fair value trough other 
comprehensive income ed ai contratti che prevedono impegni a finanziare o 
garanzie.
In base al modello delle perdite attese dell’IFRS 9 non è necessario che si 
verifichi l’evento che provoca la perdita sui crediti (c.d. impairment trigger) 
per rilevare la perdita. La banca rileva sempre la perdita attesa su un 
orizzonte temporale di 12 mesi, mentre le perdite attese sulla vita residua 
del credito sono calcolate per quegli asset in cui si rileva un significativo 
incremento nel rischio di credito dopo la rilevazione iniziale.
Per quanto concerne i crediti, la nuova metodologia di calcolo della ECL 
sostituisce il calcolo della perdita attesa così come definito dallo IAS 39 per 
l’intero portafoglio performing, mentre per i titoli governativi e corporate 
viene introdotta ex novo.
I parametri di rischio utilizzati per il calcolo dell’ECL sono: PD (Probability of 
default), LGD (Loss Given Default) ed EAD (Exposure at default).
Il nuovo principio contabile introduce un modello di classificazione delle 
attività finanziarie suddiviso in tre differenti stage e prevede il riconoscimento 
di un ammontare di perdita attesa differente in relazione al deterioramento 
della qualità del credito degli strumenti finanziari. 
Di seguito sono riportati i tre stage indicati dal principio contabile.
  Stage 1: esposizioni che non hanno subito, rispetto al momento 
dell’erogazione o dell’acquisto, un significativo deterioramento nella 
qualità del credito o che sono caratterizzate alla data di reporting 
da un rischio di credito trascurabile. Per le attività appartenenti a tale 
segmentazione, si misura la perdita attesa entro un arco temporale di 
dodici mesi (Expected Credit Loss ad un anno).
  Stage 2: esposizioni “performing” la cui qualità del credito originaria 
è peggiorata in modo significativo e il cui rischio creditizio risulta non 
trascurabile, pur non essendo ancora classificabili come deteriorate. 
GRUPPO MEDIOLANUM
BILANCIO CONSOLIDATO 2018 603