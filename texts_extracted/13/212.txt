INDICE CONSOLIDATO ESERCIZIO DNF
Le grandezze e i parametri valutativi considerati ai fini della determinazione 
del valore recuperabile vengono di seguito illustrati:
  flussi di cassa attesi desunti dagli obiettivi del piano;
  tasso di attualizzazione dei flussi finanziari futuri (Ke) è stato stimato 
nella misura del 10,40% sulla base del Capital Asset Pricing Model e 
considerando i seguenti parametri:
  Tasso risk-free pari a 3,09% media a 6 mesi del rendimento lordo 
dei BTP a 10 anni;
  coefficiente beta, che indica il fattore di correlazione tra il 
rendimento effettivo di un’azione ed il rendimento complessivo del 
mercato di riferimento, assunto pari a 0,97, sulla base del valore 
medio di un campione di società operanti nel settore del consumer 
finance;
  premio di mercato, ovvero rendimento differenziale richiesto 
dagli investitori per un investimento in titoli azionari rispetto ad un 
investimento privo di rischio, quantificato nella misura del 5,5%, in 
linea con la più comune prassi professionale;
  premio per il rischio specifico, stimato prudenzialmente pari al 2,0% 
al fine di tenere conto dell’aleatorietà sottostante alla realizzazione 
del piano.
Il valore della CGU al termine dell’orizzonte di pianificazione esplicita è stato 
stimato sulla base del flusso disponibile nel 2022 e considerando un tasso di 
crescita di lungo periodo pari all’1,5%. Sono state svolte analisi di sensitività 
particolarmente stressate che hanno riguardato in via disgiunta:
  tasso di attualizzazione;
  tasso di crescita di lungo termine;
  redditività netta.
Al manifestarsi di variazioni ragionevoli dei citati assunti di base non si sono 
verificati casi in cui il valore recuperabile della CGU stessa sia risultato 
inferiore al relativo valore contabile. Gli Amministratori, alla luce delle analisi 
effettuate, non hanno ravvisato elementi tali da identificare una perdita di 
valore.
GRUPPO MEDIOLANUM
BILANCIO CONSOLIDATO 2018 213