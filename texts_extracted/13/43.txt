INDICE CONSOLIDATO ESERCIZIO DNF
IL MERCATO BANCARIO3
ATTIVITÀ FINANZIARIE DELLE FAMIGLIE
Dall’analisi degli ultimi dati disponibili sulle attività finanziarie delle famiglie 
in Italia emerge come tale aggregato ammonti a 4.288 miliardi di euro nel 
secondo trimestre del 2018, con un decremento su base annua dell’1,1%.
Le principali tendenze delle sue componenti possono essere riassunte
come segue.
In crescita:
la dinamica di biglietti, monete e depositi bancari (sia a vista sia a 
tempo), che ha segnato una variazione tendenziale positiva del 3,2%. 
La quota di questo aggregato sul totale delle attività finanziarie delle 
famiglie risulta essere pari al 32% (in aumento rispetto al 30,7% di un 
anno prima);
le quote di fondi comuni sono in crescita dell’1,2% su base annua 
e risultano pari al 12% delle attività finanziarie delle famiglie (in lieve 
crescita rispetto all’11,8% dello stesso periodo dell’anno precedente);
le assicurazioni ramo vita, fondi pensione e TFR hanno segnato una 
variazione positiva del 2,5%. La quota di questo aggregato risulta pari 
al 22,6% (21,7% nello stesso periodo dell’anno precedente).
In flessione:
le obbligazioni hanno segnato ancora una variazione negativa 
(-14,7%) segno condiviso sia dalla componente bancaria (-31%) sia da 
quella pubblica (-15%). La quota di questo aggregato sul totale delle 
attività finanziarie delle famiglie risulta essere pari all’6,9% (8% nel 
precedente anno).
le azioni e partecipazioni, in diminuzione del -7,41% su base 
annua, risultano pari al 22,3% del totale delle attività finanziarie (in 
diminuzione rispetto al 23,9% di dodici mesi prima).
3  Fonte: ABI MONTHLY OUTLOOK - Dicembre 2018 - Sintesi
GRUPPO MEDIOLANUM
BILANCIO CONSOLIDATO 2018 44