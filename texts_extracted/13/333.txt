INDICE CONSOLIDATO ESERCIZIO DNF
1.5 Rischi operativi
INFORMAZIONI DI NATURA QUALITATIVA
A. ASPETTI GENERALI, PROCESSI DI GESTIONE E METODI DI 
MISURAZIONE DEL RISCHIO DI LIQUIDITÀ
Il Gruppo Bancario Mediolanum definisce i rischi operativi come “il rischio 
che comportamenti illegali o inappropriati dei collaboratori, carenze o 
malfunzionamenti tecnologici, errori o carenze nei processi operativi e fattori 
esterni possano generare perdite economiche o danni patrimoniali e talvolta 
impatti di carattere legale - amministrativo”.
In linea con quanto richiesto dalle normative di settore, Banca Mediolanum 
S.p.A. ha adottato e mantiene regolarmente aggiornato un framework per il 
controllo e la gestione dei rischi operativi.
La Funzione Risk Management è responsabile del presidio del rischio 
operativo, avvalendosi del supporto dell’Unità Framework & Assessment della 
Funzione Compliance per lo svolgimento delle attività di risk assessment. 
Collabora, inoltre, con la medesima Funzione per il controllo e la gestione 
dei rischi operativi rivenienti dall’operato della Rete di Vendita di Banca 
Mediolanum S.p.A. e con la Divisione Contabilità e Bilancio per le verifiche 
di adeguatezza patrimoniale, a fronte dei requisiti di fondi propri per i rischi 
operativi di Banca Mediolanum S.p.A. e di Gruppo Bancario.
La collocazione organizzativa delle Funzioni Risk Management e Compliance 
si basa sui principi di “separatezza” ed “indipendenza” rispetto alle linee 
operative, riportando direttamente agli organi aziendali della Capogruppo. 
Specifiche Funzioni di Risk Management sono, inoltre, presenti presso le 
principali Società del Gruppo Bancario, al fine di garantire una maggiore 
vicinanza al business, mantenendo presso la Capogruppo un ruolo di indirizzo 
e coordinamento. Il framework di riferimento per la gestione e il controllo dei 
rischi operativi adottato dal Gruppo Bancario Mediolanum si articola nelle 
seguenti quattro fasi sequenziali:
1.  “Identificazione”;
2. “Misurazione”;
3. “Monitoraggio, Controllo e Reporting”;
4. “Gestione”.
 
GRUPPO MEDIOLANUM
BILANCIO CONSOLIDATO 2018 334