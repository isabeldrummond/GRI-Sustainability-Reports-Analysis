INDICE CONSOLIDATO ESERCIZIO DNF
MEDIOBANCA
In merito alla Governance della Società collegata Mediobanca si rammenta 
che l’assemblea dei partecipanti al Patto di sindacato del 22 settembre 2017 
aveva deliberato di concedere a ciascun pattista la facoltà di dare disdetta 
anticipata del Patto con effetto dal 31 dicembre 2018, comunicando la propria 
decisione in proposito entro il 30 settembre 2018. Nel medesimo contesto, 
è stato altresì deliberato che il Patto, a fronte di eventuali disdette, sarebbe 
rimasto in vigore sino alla sua naturale scadenza (31 dicembre 2019) tra i 
pattisti, a condizione tuttavia che questi ultimi rappresentassero almeno il 25% 
del capitale sociale di Mediobanca. Diversamente, qualora per effetto delle 
disdette eventualmente pervenute entro il 30 settembre 2018 il totale delle 
azioni sindacate fosse sceso sotto la soglia del 25%, il Patto sarebbe venuto 
meno a decorerre dal 1° gennaio 2019. 
In data 25 settembre 2018, la Financier du Perguet S.A. ha comunicato al 
Presidente del Patto l’esercizio della propria facoltà di disdetta, con effetto a 
far data dal 1° gennaio 2019. In particolare, la partecipazione della Financier 
du Perguet S.A. in Mediobanca è rappresentata da n. 69.681.608 azioni, pari al 
7,86% del capitale sociale. Sempre in data 25 settembre 2018 anche il C.d.A. 
di Italmobiliare S.p.A. ha deliberato di dare disdetta anticipata dal Patto, con 
effetto in ogni caso dal 1 gennaio 2019, per quanto concerne le n. 8.673.728 
azioni (pari allo 0,98% del capitale sociale di Mediobanca) sindacate da 
Italmobiliare S.p.A.. 
Dunque, per effetto delle predette disdette, al 1° gennaio 2019 le azioni 
sindacate nel Patto sono scese sotto la soglia minima prevista. Il precedente 
Patto, quindi, è rimasto in vigore sino al 31 dicembre 2018 a seguito 
dell’abbassamento delle azioni sindacate sotto la soglia del 25%.
A fronte di tale situazione, i restanti soci hanno mostrato un interesse comune 
a ristabilire una governance stabile per Mediobanca. Pertanto, in data 20 
dicembre 2018, i partecipanti al patto di cui sopra che non ne hanno dato 
disdetta (portatori del 19,82% del capitale Mediobanca), fra cui il Gruppo 
Mediolanum, hanno sottoscritto un nuovo patto parasociale. Tale nuovo 
patto, entrato in vigore in data 1° gennaio 2019, presenta alcune rilevanti 
differenze rispetto al precedente tra cui il fatto che i paciscenti presentino una 
propria lista di consiglieri di amministrazione solo qualora a ciò non provveda 
direttamente il consiglio di amministrazione di Mediobanca, eliminando altresì 
impegni di blocco di voto sulle azioni apportate.
A tal proposito giova ricordare che Banca Mediolanum, anche per il tramite 
della controllata Mediolanum Vita, risulta complessivamente il terzo azionista 
per numero di azioni sindacate nel precedente patto e, sulla base delle 
GRUPPO MEDIOLANUM
BILANCIO CONSOLIDATO 2018 536