INDICE CONSOLIDATO ESERCIZIO DNF
L’interpretazione ha l’obiettivo di fornire delle linee guida per 
transazioni effettuate in valuta estera ove siano rilevati in bilancio 
degli anticipi o acconti non monetari, prima della rilevazione della 
relativa attività, costo o ricavo. Tale documento fornisce le indicazioni 
su come un’entità deve determinare la data di una transazione, e 
di conseguenza, il tasso di cambio a pronti da utilizzare quando si 
verificano operazioni in valuta estera nelle quali il pagamento viene 
effettuato o ricevuto in anticipo. L’IFRIC 22 è stato applicato a partire 
dal 1° gennaio 2018.
L’adozione di tale interpretazione non ha comportato effetti sul bilancio 
consolidato del Gruppo.
PRINCIPI CONTABILI, EMENDAMENTI ED INTERPRETAZIONI IFRS 
E IFRIC OMOLOGATI DALL’UNIONE EUROPEA, NON ANCORA 
OBBLIGATORIAMENTE APPLICABILI E NON ADOTTATI IN VIA 
ANTICIPATA DAL GRUPPO AL 31 DICEMBRE 2018
  Principio IFRS 16 - Leases (pubblicato in data 13 gennaio 
2016), destinato a sostituire il principio IAS 17 - Leases, nonché 
le interpretazioni IFRIC 4 Determining whether an Arrangement 
contains a Lease, SIC-15 Operating Leases-Incentives e SIC-27 
Evaluating the Substance of Transactions Involving the Legal Form of 
a Lease. Il nuovo principio fornisce una nuova definizione di lease ed 
introduce un criterio basato sul controllo (right of use) di un bene per 
distinguere i contratti di leasing dai contratti per la fornitura di servizi, 
individuando quali discriminanti: l’identificazione del bene, il diritto 
di sostituzione dello stesso, il diritto ad ottenere sostanzialmente 
tutti i benefici economici rivenienti dall’uso del bene e il diritto di 
dirigere l’uso del bene sottostante il contratto. Il principio stabilisce un 
modello unico di riconoscimento e valutazione dei contratti di leasing 
per il locatario (lessee) che prevede l’iscrizione del bene oggetto 
di lease anche operativo nell’attivo con contropartita un debito 
finanziario, fornendo inoltre la possibilità di non riconoscere come 
leasing i contratti che hanno ad oggetto i “low-value assets” (vale 
a dire i contratti di leasing aventi ad oggetto delle attività di valore 
inferiore ad Euro 5.000) e i leasing con una durata del contratto 
pari o inferiore ai 12 mesi. Al contrario, lo Standard non comprende 
modifiche significative per i locatori. Il principio verrà applicato 
dalle Società del Gruppo a far data 1° Gennaio 2019 adottando il 
cosiddetto “approccio retrospettivo modificato” che permette di 
GRUPPO MEDIOLANUM
BILANCIO CONSOLIDATO 2018 141