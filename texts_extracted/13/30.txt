INDICE CONSOLIDATO ESERCIZIO DNF
nel 2019) e/o hanno iniziato a spostare la produzione dalla Cina ad altri Paesi. 
Nel corso del 2018 la Cina ha speso le proprie riserve per evitare un eccessivo 
deprezzamento della valuta, invertendo il processo rispetto a quello perseguito 
per molti anni.
In Turchia, infine, nonostante le rassicurazioni fornite dalle autorità turche e la 
liquidità iniettata dalla Banca Centrale nel sistema finanziario, l’inasprimento 
delle sanzioni economiche nei confronti del Paese da parte degli Stati Uniti 
(successivamente revocate a seguito della scarcerazione da parte delle autorità 
turche del pastore americano Andrew Brunson) ha determinato nel 2018 una 
pesante crisi economica. Per contenere la fuoriuscita degli investimenti, dopo mesi 
di tentennamenti, la Banca centrale turca ha provato a recuperare la credibilità 
perduta agli occhi dei mercati e degli investitori varando un deciso rialzo dei tassi 
di interesse. Nella riunione di metà settembre il costo del denaro è stato portato 
al 24%, mossa inattesa dai mercati, che ha dato respiro al cambio: da aprile la 
stretta sui tassi è diventata così di 11,25 punti percentuali. Nel motivare la propria 
decisione, la Banca centrale ha fatto riferimento alle preoccupazioni per la 
stabilità dei prezzi e ha annunciato che manterrà una politica monetaria restrittiva 
fino a quando le previsioni sull’inflazione non miglioreranno in modo significativo. 
La stretta monetaria ha però soffocato l’economia: un livello del costo del denaro 
così elevato ha pesantemente influito sul tasso di crescita del Paese, crollato da 
oltre il 5% di inizio anno all’1,6%, evidenziando il peggior risultato degli ultimi due 
anni quando la Turchia era stata sconvolta dal tentativo di colpo di Stato poi 
sventato mediante repressione dal governo Erdogan.
GRUPPO MEDIOLANUM
BILANCIO CONSOLIDATO 2018 31