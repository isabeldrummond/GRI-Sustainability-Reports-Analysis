INDICE CONSOLIDATO ESERCIZIO DNF
Internal Capital Adequacy Assessment Process) e dell’adeguatezza del sistema 
di governo e gestione del rischio di liquidità (ILAAP Internal Liquidity Adequacy 
Assessment Process) per le attività specificatamente attribuite e disciplinate dal 
regolamento dedicato. La Funzione di Risk Management esercita, in conformità 
con quanto esplicitamente richiesto dalla normativa vigente, la propria funzione 
di indirizzo e coordinamento per tutte le Società del Gruppo Mediolanum 
attraverso differenti ambiti di attività che si distinguono in coordinamento di 
tipo strategico, gestionale e tecnico/gestionale. La Funzione Risk Management, 
previa valutazione da parte del Comitato Rischi sullo svolgimento delle attività di 
controllo, riferisce al Consiglio di Amministrazione, sulla complessiva situazione 
di rischio nelle sue varie componenti.
FUNZIONE ANTIRICICLAGGIO 
La Funzione Antiriciclaggio è responsabile, secondo un approccio risk based, 
del presidio del rischio di riciclaggio e finanziamento al terrorismo e degli 
adeguamenti dei processi sull’evoluzione del contesto normativo e procedurale 
in tale ambito.
Verifica, nel continuo, che le procedure aziendali siano coerenti con l’obiettivo 
di prevenire e contrastare la violazione di norme di etero-regolamentazione 
(leggi e norme regolamentari) e di autoregolamentazione in materia di 
riciclaggio e finanziamento del terrorismo. 
Pone particolare attenzione all’adeguatezza dei sistemi e delle procedure 
interne in materia di adeguata verifica della clientela e di registrazione, nonché 
dei sistemi di rilevazione, valutazione e segnalazione di operazioni sospette. 
Riferisce direttamente al Consiglio di Amministrazione della Banca e ha accesso 
a tutte le informazioni della Banca nonché a qualsiasi informazione rilevante 
per lo svolgimento dei propri compiti.
FUNZIONE COMPLIANCE
La Funzione Compliance presiede la gestione dei rischi di non conformità 
alle norme, secondo un approccio risk based, con riguardo a tutta l’attività 
aziendale, avvalendosi, per il presidio di determinati ambiti normativi per 
cui sono previste forme di presidio specializzato, di Unità Specialistiche 
appositamente individuate, cui sono attribuite determinate fasi del processo di 
compliance, mantenendo comunque la responsabilità del presidio. 
Oltre al presidio del quadro normativo di riferimento, alla Funzione competono 
attività di consulenza specialistica, alert normativo e gap analysis, verifiche di 
adeguatezza di assetti e processi aziendali rispetto al quadro normativo vigente 
GRUPPO MEDIOLANUM
BILANCIO CONSOLIDATO 2018 595