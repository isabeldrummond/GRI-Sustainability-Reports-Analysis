INDICE CONSOLIDATO ESERCIZIO DNF
Il 2018 si è rivelato essere un anno molto difficile per i mercati finanziari, 
caratterizzato da un corale ribasso di tutte le asset class a livello globale. Pur 
permanendo un quadro macroeconomico e una dinamica di crescita degli 
utili, soprattutto negli Sati Uniti, costruttivi, il bilancio del periodo considerato 
è stato decisamente negativo.
Diversi momenti hanno determinato un innalzamento della volatilità e segnali 
di debolezza: nel mese di Febbraio, dopo un inizio di anno molto positivo, 
i listini globali hanno subito un primo ritracciamento in seguito al dato 
relativo all’occupazione statunitense: un dato positivo che ha tuttavia fatto 
scaturire una reazione negativa, presumibilmente per il timore di una politica 
monetaria restrittiva più incisiva in chiave prospettica del previsto; ad aprile il 
mercato azionario ha invece iniziato a prezzare con più concretezza il rischio 
di una guerra commerciale tra Stati Uniti e Cina. 
A condizionare in modo deciso l’andamento del comparto azionario è stato 
però il forte ritracciamento dei principali indici avvenuto nel mese di ottobre: 
in particolare, negli Stati Uniti, il settore tecnologico ha registrato la prima 
marcata correzione dal 2009.
Le cause principali della fase di ribasso del mercato azionario sono state 
molteplici: i timori relativi all’esito delle elezioni presidenziali statunitensi di 
metà mandato, con i possibili impatti sulla riforma fiscale a seguito della 
rinnovata e più ampia maggioranza democratica al Congresso, la crescita 
della Cina, calmierata dai dazi imposti dagli USA, l’incertezza sul processo di 
Brexit, il rischio stagnazione della Germania e la crisi italiana.
La causa principale del deprezzamento nel breve termine degli asset azionari 
è da ricercare, tuttavia, nell’effetto derivante da crescenti timori recessivi ed 
un contestuale effetto di repricing del mercato azionario.
Se da un lato nel comparto obbligazionario si percepisce la convinzione di 
una crescita economica solida, da moderare con tassi in costante rialzo, nel 
mercato azionario, al contrario, si è diffuso il timore, non avvalorato dai dati 
fondamentali, dell’ingresso del ciclo economico in una fase di rallentamento 
e, in chiave prospettica, di una fase recessiva.
Evidenze della difficoltà del mercato nell’interpretare il contesto economico 
sono la svolta della Federal Reserve e la rinnovata crescente cautela della 
BCE.
In particolare, negli Stati Uniti, pur non cambiando nel breve termine il 
Quantitative Tightening, con il previsto rialzo dei tassi poi effettivamente 
registrato a dicembre, in chiave prospettica l’istituto centrale americano ha 
sottolineato, a più riprese, che relativamente ai tassi, ritenuti appena sotto il 
livello considerato neutro per l’economia, non sia stato disegnato un percorso 
prestabilito.
GRUPPO MEDIOLANUM
BILANCIO CONSOLIDATO 2018 420