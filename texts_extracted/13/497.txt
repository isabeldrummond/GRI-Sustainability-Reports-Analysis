INDICE CONSOLIDATO ESERCIZIO DNF
c) Passività finanziarie valutate al costo ammortizzato: "Titoli in 
circolazione”.
Il valore a cui sono inizialmente iscritte è pari al relativo fair value, di norma 
pari al corrispettivo ricevuto o al prezzo di emissione comprensivo dei costi/
proventi direttamente attribuibili all’operazione. 
Dopo la rilevazione iniziale le passività finanziarie a medio/lungo termine 
sono valutate al costo ammortizzato utilizzando il metodo del tasso di 
interesse effettivo così come definito nei paragrafi precedenti.
Le passività a breve termine, per le quali il fattore temporale risulta non 
significativo, sono valutate al costo.
12. Passività finanziarie di negoziazione
Le passività finanziarie di negoziazione includono: 
  il valore negativo dei contratti derivati di negoziazione; 
  gli scoperti tecnici generati dall’attività di negoziazione in titoli. 
La prima iscrizione di tali passività finanziarie avviene all’atto di ricezione 
delle somme raccolte o di regolamento degli strumenti finanziari sottostanti 
all’operazione. Il fair value delle passività finanziarie eventualmente emesse 
a condizioni inferiori a quelle di mercato è oggetto di apposita stima e la 
differenza rispetto al valore di mercato è imputata direttamente a conto 
economico. Dopo la rilevazione iniziale, le passività finanziarie vengono 
valorizzate al fair value. Successivamente all’iscrizione iniziale, gli strumenti 
finanziari in questione sono valutati al fair value con imputazione delle 
variazioni di valore nella voce “80. Risultato netto dell’attività di negoziazione”.
Le passività finanziarie sono cancellate dal bilancio quando risultano scadute 
o estinte.
14. Operazioni in valuta 
Le attività e passività denominate in valuta estera sono registrate, al momento 
della rilevazione iniziale, in divisa di conto, applicando all’importo in valuta 
estera il tasso di cambio in vigore alla data dell’operazione.
Ad ogni chiusura di bilancio o di situazione infrannuale, le poste di bilancio in 
valuta estera vengono valorizzate come segue:
  le attività e passività finanziarie monetarie sono convertite al tasso di 
cambio alla data di chiusura;
  le poste non monetarie valutate al costo storico sono convertite al 
tasso di cambio in essere alla data dell’operazione;
  le poste attività finanziarie non monetarie valutate al fair value sono 
GRUPPO MEDIOLANUM
BILANCIO CONSOLIDATO 2018 498