INDICE CONSOLIDATO ESERCIZIO DNF
misurazione. Uno strumento finanziario è considerato quotato in un mercato attivo se 
i prezzi quotati sono prontamente e regolarmente disponibili sul mercato (inteso come 
piattaforma di negoziazione, dealer o broker) regolamentato e tali prezzi rappresentano 
operazioni di mercato effettive che avvengono regolarmente in normali contrattazioni. 
Qualora le quotazioni di mercato o altri input osservabili non risultino disponibili si ricorre 
a modelli valutativi alternativi (mark to model).
Il Gruppo utilizza metodi di valutazione in linea con i metodi generalmente accettati e 
utilizzati dal mercato.
I modelli di valutazione includono tecniche basate sull’attualizzazione dei flussi di cassa 
futuri (e sulla stima della volatilità) e sono oggetto di periodica revisione al fine di 
garantirne la piena coerenza con gli obiettivi della valutazione.
A.4.3 Gerarchia del fair value
Il principio IFRS13 stabilisce una gerarchia del fair value in funzione del grado di 
osservabilità degli input e dei parametri utilizzati per addivenire alle valutazioni. Sono 
previsti, in particolare, tre livelli:
  Livello 1: il FV degli strumenti classificati in questo livello è determinato in base a 
prezzi di quotazioni osservati su mercati attivi;
  Livello 2: il FV degli strumenti classificati in questo livello è determinato in base a 
modelli valutativi che utilizzano in maniera prevalente input osservabili in mercati 
attivi;
  Livello 3: il FV degli strumenti classificati in questo livello è determinato sulla 
base di modelli valutativi che utilizzano prevalentemente significativi input non 
osservabili su mercati attivi.
Il Gruppo adotta una policy per il riconoscimento del livello di fair value delle singole 
posizioni. La policy stabilisce le regole sia per la definizione di “mercato attivo”, sia per 
la conseguente procedura operativa di valorizzazione dei portafogli col fine di annullare 
ogni discrezionalità nell’individuazione dei livelli. I titoli non appartenenti alle categorie 
precedenti sono considerati appartenenti ad un mercato non attivo. Sono esclusi da 
questa definizione i titoli a copertura delle polizze di ramo terzo per cui sussiste un 
patto di riacquisto con l’emittente. La funzione di Risk Management, nell’ambito delle 
attività di coordinamento per tutte le società del Gruppo, fornisce il proprio supporto 
metodologico e/o operativo alle corrispondenti strutture di risk delle società del 
conglomerato anche in materia di definizione di mercato attivo. 
Si considerano quotati in un mercato attivo:
  titoli negoziati su mercati regolamentati italiani (es. MTS, MOT);
  titoli negoziati su sistemi di scambi organizzati autorizzati o riconosciuti dalla 
Consob (detti MTF) per i quali sia stata determinata la significatività di prezzo 
tramite procedura descritta di seguito;
GRUPPO MEDIOLANUM
BILANCIO CONSOLIDATO 2018 172