INDICE CONSOLIDATO ESERCIZIO DNF
Le rettifiche di valore sono iscritte a Conto economico nella voce “130. 
Rettifiche/Riprese di valore nette per rischio di credito”, in contropartita 
contabile alla voce “120. Riserve da valutazione”. Le riprese di valore sono 
iscritte a fronte di un miglioramento del merito creditizio dell’attività.
3 - Attività finanziarie valutate al costo ammortizzato
Nella voce “40. Attività finanziarie valutate al costo ammortizzato” sono 
classificate le attività finanziarie (i titoli di debito e i finanziamenti) i cui termini 
contrattuali prevedono, a determinate date, flussi finanziari rappresentati 
unicamente da pagamenti del capitale e dell’interesse sul capitale da 
restituire e che pertanto hanno superato il test SPPI (Business Model “Held To 
Collect”) e detenuti con l’obiettivo di incassare i flussi di cassa finanziari nel 
medio-lungo termine.
In particolare, sono iscritti in tale voce:
a) crediti verso banche;
b) crediti verso la clientela.
L’iscrizione iniziale di tali strumenti avviene quando la Società diventa 
parte nelle clausole contrattuali dello strumento, ossia al momento del 
regolamento, ad un valore pari al fair value, inteso come il costo dello 
strumento. Tali strumenti finanziari sono valutati al costo ammortizzato 
mediante l’utilizzo del criterio del tasso di interesse effettivo, ovvero il tasso 
che attualizza esattamente i pagamenti o gli incassi futuri stimati lungo 
la vita attesa dello strumento finanziario. Al fine della determinazione del 
tasso di interesse effettivo è necessario valutare i flussi finanziari tenendo in 
considerazione tutti i termini contrattuali dello strumento finanziario.
4 - Operazioni di copertura 
Si premette che, in coerenza a quanto previsto in sede di introduzione 
dell’IFRS 9, il Gruppo si è avvalso della facoltà di continuare ad applicare 
integralmente le disposizioni previste dallo IAS 39 in materia di “hedge 
accounting”.
Le operazioni di copertura dei rischi sono finalizzate a neutralizzare la 
variabilità di fair value o dei flussi finanziari su un determinato elemento o 
gruppo di elementi, attribuibili ad un determinato rischio, nel caso in cui quel 
particolare rischio dovesse effettivamente manifestarsi.
Nell’ambito delle coperture previste dall’IFRS 9, la Società adotta la tipologia 
GRUPPO MEDIOLANUM
BILANCIO CONSOLIDATO 2018 147