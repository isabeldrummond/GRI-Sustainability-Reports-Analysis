INDICE CONSOLIDATO ESERCIZIO DNF
attenzione deve essere riposta dal Comitato a tutte quelle attività strumentali 
e necessarie affinché il Consiglio possa addivenire ad una corretta ed efficace 
determinazione del RAF e delle politiche di governo dei rischi. 
Il Comitato Remunerazioni svolge funzioni di supporto al Consiglio di 
Amministrazione in materia di remunerazioni, assicurando che i criteri sottesi 
al sistema di remunerazione e incentivazione della Banca e del Gruppo siano 
coerenti con la gestione dei profili di rischio, di capitale e di liquidità. 
SISTEMA DEI CONTROLLI INTERNI
Il Sistema dei Controlli Interni (in breve anche “SCI”) è definito come l’insieme 
delle regole, delle procedure e delle strutture organizzative volte a consentire, 
attraverso un adeguato processo di identificazione, misurazione, gestione e 
monitoraggio dei principali rischi, una conduzione dell’impresa sana, corretta 
e coerente con gli obiettivi prefissati. 
Un efficace SCI contribuisce a garantire la salvaguardia del patrimonio 
sociale, l’efficienza e l’efficacia delle operazioni aziendali, l’affidabilità 
dell’informazione finanziaria, il rispetto di leggi e regolamenti. 
L’ambiente di controllo è l’elemento della cultura aziendale che determina 
il livello di sensibilità della direzione e del management alle esigenze di 
controllo. Esso costituisce la base per tutte le altre componenti del SCI. 
I fattori che influenzano l’ambiente di controllo sono: l’integrità, i valori 
etici e la competenza del personale, la filosofia e lo stile gestionale del 
management, le modalità di delega delle responsabilità, di organizzazione e 
di sviluppo professionale e l’impegno e la capacità di indirizzo e di guida del 
Consiglio di Amministrazione. 
Nel Gruppo, le varie Società si impegnano ad implementare nelle loro 
strutture operative un articolato ed efficiente Sistema dei Controlli Interni, 
tenendo conto, nel rispetto delle linee guida ricevute dalla Capogruppo, delle 
differenti normative applicabili e dei vari ambiti di attività. 
Un ruolo fondamentale è svolto dal Comitato Rischi della Capogruppo, quale 
momento di confronto e di analisi per lo sviluppo di una visione d’insieme dei 
diversi rischi correlati alle differenti tipologie di business e di condivisione delle 
azioni intraprese a presidio dei rischi rilevati
GRUPPO MEDIOLANUM
BILANCIO CONSOLIDATO 2018 753