INDICE CONSOLIDATO ESERCIZIO DNF
in dottrina con l’ausilio di un consulente esterno specializzato in tale ambito 
valutativo. Le principali variabili utilizzate sono relative alle prospettive 
economico finanziarie della Società integrate da recenti transazioni di 
mercato.
I titoli di capitale non quotati di minore rilevanza sono stati assunti pari 
al costo storico in assenza di fatti e informazioni ritenuti sufficientemente 
affidabili per determinare il fair value in maniera attendibile quali transazioni 
recenti da poter prendere a riferimento o presenza di caratteristiche 
intrinseche della società che consentano di compararla ad altri player quotati.
Gli attivi a copertura delle polizze index linked, con volumi residuali rispetto 
al totale degli assets, in capo alla compagnia assicurativa vita irlandese, 
sono rappresentati da obbligazioni e contratti derivati scambiati al di fuori 
dei mercati regolamentati, e caratterizzati da scarsa liquidità e da strutture 
finanziarie complesse. Per la loro valutazione si ricorre alle valutazioni delle 
controparti, opportunamente validate, o a modelli stocastici interni.
Le quote del Fondo Atlante sono state valorizzate sulla base delle ultime 
valutazioni effettuate dalla società di gestione del risparmio Quaestio Sgr. 
Nel livello 3 di fair value relativo ad attività e passività non valutate al fair 
value su base ricorrente sono inclusi i crediti e debiti verso clientela e banche 
nonché i beni immobiliari.
Per i crediti e debiti verso banche e clientela con scadenze di breve periodo 
il fair value è stato assunto pari al valore di bilancio, in quanto ritenuto 
essere una buona approssimazione. Per le esposizioni creditizie performing 
e non performing (Past due maggiori di 90 giorni e inadempienze probabili) 
a medio/lungo termine, prevalentemente rappresentate dai crediti per 
contratti di mutuo nei confronti della clientela, la misurazione del fair value 
ha considerato l’attualizzazione dei flussi contrattuali. Per le esposizioni 
non performing (sofferenze) è stato assunto un fair value corrispondente al 
valore di bilancio. Le assunzioni sottostanti alla determinazione del fair value, 
specifiche del modello e non osservabili sul mercato, hanno determinato 
la classificazione in corrispondenza del livello 3. Il fair value degli immobili 
posseduti direttamente dalla Società è stato determinato facendo riferimento 
in linea generale al metodo “comparativo”.
A.4.2 Processi e sensibilità delle valutazioni 
La presente sezione comprende la disclosure sul fair value così come richiesta 
dall’IFRS 13. Il fair value è definito come il corrispettivo che potrebbe essere 
ricevuto per vendere un’attività o pagato per trasferire una passività, in una 
transazione ordinaria tra controparti, sul mercato di riferimento alla data di 
GRUPPO MEDIOLANUM
BILANCIO CONSOLIDATO 2018 171