INDICE CONSOLIDATO ESERCIZIO DNF
organizzativo, amministrativo e contabile della Banca e delle Società Controllate 
sia adeguato all’operatività ed alle dimensioni del Gruppo mediante l’attuazione 
di specifici poteri. 
PROFILO DEGLI AMMINISTRATORI
Requisiti di professionalità
Il Consiglio di Amministrazione ritiene che, per un buon funzionamento 
dell’Organo medesimo, nella scelta degli Amministratori si debba tenere 
conto delle dimensioni della Banca e del Gruppo, della complessità e della 
specificità del settore in cui essa opera. 
A tal fine sono state individuate le aree di competenza che si raccomanda 
debbano essere necessariamente rappresentate in Consiglio. Gli 
Amministratori, oltre ai requisiti di professionalità già previsti dalla Legge 
e vincolanti per la loro nomina, devono essere in possesso di una buona 
conoscenza ed esperienza preferibilmente in specifiche aree di competenza 
a titolo esemplificativo:
  conoscenza del settore bancario; 
  esperienza di gestione imprenditoriale, dei rischi e di organizzazione 
aziendale;
  capacità di lettura e di interpretazione dei dati di bilancio di una 
istituzione finanziaria;
  competenze di tipo corporate (audit, legale, societario, ecc.).
Requisiti di onorabilità 
Considerata l’importanza che i requisiti di onorabilità rivestono sotto il profilo 
reputazionale, il Consiglio di Amministrazione esprime la raccomandazione 
che i candidati alla nomina di Amministratore della Banca, oltre a possedere 
i requisiti di onorabilità previsti dalla Legge, non versino nelle situazioni che 
possono essere causa di sospensione dalle funzioni di amministratore ai sensi 
dell’art. 6 del D.M. 18/03/1998, n. 161 e non abbiano tenuto comportamenti 
che, pur non costituendo reati, non appaiono compatibili con l’incarico 
di Amministratore di una Banca o possono comportare per la Banca 
conseguenze gravemente pregiudizievoli sul piano reputazionale. 
GRUPPO MEDIOLANUM
BILANCIO CONSOLIDATO 2018 751