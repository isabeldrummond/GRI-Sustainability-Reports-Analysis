INDICE CONSOLIDATO ESERCIZIO DNF
ISTITUZIONI E REGOLATORI
Le attività del Gruppo Mediolanum si svolgono in un settore a elevata 
regolamentazione (primaria e secondaria), devono quindi rispettare norme e 
regolamenti specifici e possono essere periodicamente sottoposte a verifiche 
degli organi di vigilanza competenti.
L’unità Relazioni Istituzionali, collocata all’interno della Vice Presidenza, 
è responsabile della promozione e gestione delle relazioni domestiche e 
internazionali con Autorità di Controllo e Vigilanza, ma anche del dialogo con 
Associazioni e Ordini di Categoria, Pubblica Amministrazione, Enti religiosi 
e ONLUS, Clienti istituzionali, Associazioni dei consumatori, Centri di ricerca 
economico-politici e Accademie, Organismi internazionali ed Enti nazionali a 
valenza internazionale.
Le principali Autorità e Organismi di riferimento per le Società del Gruppo 
Mediolanum di diritto italiano sono: Banca d’Italia, Istituto per la Vigilanza 
sulle Assicurazioni (IVASS), Consob, Autorità Garante della Concorrenza e del 
Mercato (AGCM), Fondo Interbancario Tutela dei Depositi (FITD), Albo Unico 
dei Consulenti Finanziari (APF), Arbitro Bancario e Finanziario, Ombudsman.
Si ricorda che la Banca d’Italia, che vigila sulle banche italiane con esclusione 
di quelle considerate “significative”, è parte del Meccanismo di Vigilanza Unico 
in cui la Banca Centrale Europea sovrintende l’attività di vigilanza bancaria in 
una prospettiva europea.
Per le Società del Gruppo Mediolanum in Spagna le principali Autorità e 
Organismi di riferimento sono Banco de España, Comisión Nacional de 
Mercado de Valores (CNMV), Dirección General de Seguros y Fondos de 
Pensiones (DGSyFP). 
FORNITORI
Mediolanum presta grande attenzione ai fornitori dato il ruolo chiave che 
assumono per il Gruppo. Il processo di selezione dei fornitori è regolato 
dalla “Policy Acquisti” e dal “Regolamento del Processo degli Acquisti” per 
garantire la massima trasparenza e la qualità dei beni e servizi acquistati. 
Mediolanum è da sempre impegnata nella gestione efficiente della catena di 
fornitura e nel monitoraggio dei rischi di natura etica, ambientale e sociale ad 
essa legati. Il Settore Acquisti, all’interno della Direzione Procurement Safety 
and Corporate Services, è la funzione aziendale che supporta le diverse 
unità organizzative nella ricerca, individuazione e approvvigionamento dei 
beni e servizi necessari. Si interfaccia con i referenti delle funzioni richiedenti 
e gestisce l’Albo Ufficiale dei Fornitori in cui figurano i principali dati delle 
GRUPPO MEDIOLANUM
BILANCIO CONSOLIDATO 2018 746