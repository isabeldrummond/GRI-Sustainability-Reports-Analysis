INDICE CONSOLIDATO ESERCIZIO DNF
E. CONSOLIDATO PRUDENZIALE - MODELLI PER LA MISURAZIONE DEL 
RISCHIO DI CREDITO
Il Gruppo Bancario Mediolanum ai fini della misurazione del rischio di credito, 
in base all’ambito di attività, utilizza diversi modelli.
In particolare, sono stati sviluppati dei modelli quantitativi che, andando a 
recepire il framework normativo-regolamentare, vengono utilizzati ai fini 
contabili ad esempio per la determinazione delle svalutazioni collettive.
Anche per il controllo andamentale del credito vengono utilizzati dei modelli 
gestionali di scoring al fine di produrre la reportistica istituzionale. 
Infine, possono essere citati anche i modelli di simulazione prospettica 
che permettono di determinare le differenti grandezze utili ai fini della 
determinazione del piano economico finanziario e la relativa determinazione 
delle soglie di risk appetite. 
1.2 - Rischi di mercato
1.2.1 Rischio di tasso di interesse e rischio di prezzo - portafoglio di 
negoziazione di vigilanza
INFORMAZIONI DI NATURA QUALITATIVA
A. ASPETTI GENERALI
Il rischio di mercato è definito come il rischio di subire delle perdite, anche 
rilevanti, legato allo sfavorevole andamento delle variabili di mercato capaci 
di influenzare il valore delle attività di investimento proprie delle società del 
Gruppo bancario Mediolanum, quali i tassi di interesse, i tassi di cambio, i 
corsi azionari, la volatilità, gli spread per i titoli obbligazionari.
Il rischio così definito è fondamentalmente presente nell’attività che viene 
svolta nell’ambito delle unità con funzioni di tesoreria del Gruppo. Ai fini di 
vigilanza si configura in particolare sul perimetro delle attività classificate 
all’interno del portafoglio di negoziazione, per le quali il Gruppo Bancario 
Mediolanum adotta la metodologia standardizzata di calcolo del rischio di 
mercato. In base a questa classificazione solo Banca Mediolanum presenta 
un portafoglio di negoziazione in senso stretto.
GRUPPO MEDIOLANUM
BILANCIO CONSOLIDATO 2018 309