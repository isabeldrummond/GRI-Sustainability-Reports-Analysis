INDICE CONSOLIDATO ESERCIZIO DNF
  tubi fluorescenti. 
Sono presenti punti di raccolta su ogni piano per la carta e i toner presso 
gli spazi adibiti alla copia dei documenti e presso tutte le sale ristoro per 
la plastica e l’alluminio inoltre, negli uffici, è in corso una valutazione su 
come avviare la raccolta differenziata e sensibilizzazione gli utenti. Questo 
al fine di consentire la corretta raccolta e il successivo smaltimento. Per 
quanto riguarda il vetro e il metallo, sono state allestite due aree esterne di 
stoccaggio per tutti i palazzi.
Durante l’anno è stato inoltre gestito lo smaltimento dei rifiuti di computer, 
apparecchiature elettroniche e mobili mediante un’azienda specializzata nel 
trattamento e nel trasporto di residui.
MOBILITÀ SOSTENIBILE
La sede di Basiglio è collegata a Milano (fermate della Metropolitana di 
Famagosta e San Donato) con un servizio di bus navetta. Il servizio ha 
coinvolto nel 2018 una media di 353 utilizzatori al giorno su una popolazione 
di circa 3.005 persone. I costi della navetta sono quasi interamente a carico 
dell’azienda e sono riferiti al servizio di trasporto privato che collega la sede 
di Basiglio con il comune di Milano e il comune di San Donato. 
L’utilizzo dei mezzi pubblici per raggiungere la sede di lavoro viene incentivato 
attraverso un’apposita convenzione con ATM - Azienda di Trasporto Milanese 
- per la sottoscrizione di abbonamenti annuali urbani a condizioni di favore. 
Nel 2018 sono stati erogati da ATM ai dipendenti del Gruppo Mediolanum 
136 abbonamenti urbani. L’attenzione per la mobilità sostenibile ha portato 
all’installazione di 10 colonnine di ricarica rapida per i veicoli elettrici con 
l’obiettivo di investire in un progetto a zero impatto ambientale con la 
previsione di incrementarle nel 2019. Il parco auto del Gruppo Mediolanum 
per l’anno 2018, ha visto la presenza di 123 auto rispetto alle 122 del 2017 ed è 
composto da veicoli con motori a limitata emissione di CO2, diesel con FAP di 
ultima generazione, alimentazioni alternative e la quasi totalità delle vetture 
sono in linea con le omologazioni Euro 5 ed Euro 6. 
Resta alta l’attenzione del Gruppo Mediolanum nei confronti dei consumi 
e dell’ambiente. Infatti, la lista di autovetture all’interno della nuova policy 
aziendale prevede limiti massimi sia di emissione di CO2 che di percorrenza 
chilometrica e la scelta di veicoli ad alimentazione alternativa, ibride, 
elettriche o a basso impatto ambientale costituisce un titolo preferenziale nel 
processo di rinnovo del parco auto aziendale.
Da alcuni anni, sono state sostituite le tradizionali fuel cards con una nuova 
tessera carburante DKV che, sposando la linea green a cui l’azienda è 
GRUPPO MEDIOLANUM
BILANCIO CONSOLIDATO 2018 847