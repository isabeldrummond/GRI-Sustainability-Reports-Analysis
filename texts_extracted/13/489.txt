INDICE CONSOLIDATO ESERCIZIO DNF
La determinazione del fair value delle attività finanziarie è basata su prezzi 
rilevati in mercati attivi o su modelli interni di valutazione generalmente 
utilizzati nella pratica finanziaria come più dettagliatamente descritto nella 
Parte A.4 “Informativa sul Fair Value.”
2. Attività finanziarie valutate al fair value con impatto sulla redditività 
complessiva (FVOCI)
In tale voce sono classificate le attività finanziarie i cui termini contrattuali 
prevedono, a determinate date, flussi finanziari rappresentati unicamente 
da pagamenti del capitale e dell’interesse sul capitale da restituire e che 
pertanto hanno superato il SPPI test (Business Model “Held To Collect and 
Sell”) e che ha come obiettivo la gestione di strumenti finanziari di breve 
termine per il mero soddisfacimento di esigenze di liquidità.
Con riferimento ai titoli di capitale, rispetto a quanto previsto dallo IAS 39, 
l’IFRS 9 ha previsto che tale tipologia di strumento finanziario possa essere 
classificata FVOCI solo se designata irrevocabilmente; in caso di cessione gli 
utili e le perdite da compravendita sono sospesi a patrimonio netto e non 
girocontati a conto economico.
L’iscrizione iniziale avviene solo quando la Società diventa parte nelle clausole 
contrattuali dello strumento, ossia al momento del regolamento. Il valore 
di iscrizione è pari al fair value generalmente coincidente con il costo dello 
strumento comprensivo dei costi/ricavi di transazione ad esso direttamente 
imputabili. Successivamente alla rilevazione iniziale tali attività continuano ad 
essere valutate al fair value con imputazione delle variazioni di valore alla 
voce “120. Riserve da valutazione”.
Le rettifiche di valore sono iscritte a Conto economico nella voce “130. 
Rettifiche/Riprese di valore nette per rischio di credito”, in contropartita 
contabile alla voce “120. Riserve da valutazione”. Le riprese di valore sono 
iscritte a fronte di un miglioramento del merito creditizio dell’attività.
3. Attività finanziarie valutate al costo ammortizzato 
Nella voce “40. Attività finanziarie valutate al costo ammortizzato” sono 
classificate le attività finanziarie (i titoli di debito e i finanziamenti) i cui termini 
contrattuali prevedono, a determinate date, flussi finanziari rappresentati 
unicamente da pagamenti del capitale e dell’interesse sul capitale da 
restituire e che pertanto hanno superato il test SPPI (Business Model “Held To 
Collect”) e detenuti con l’obiettivo di incassare i flussi di cassa finanziari nel 
medio - lungo termine.
GRUPPO MEDIOLANUM
BILANCIO CONSOLIDATO 2018 490