INDICE CONSOLIDATO ESERCIZIO DNF
imposti all’attuale livello del 10%, mentre la Cina ha eliminato i dazi sulle auto 
importate dagli USA, avviando un periodo di negoziati che durerà 90 giorni 
dall’avvio degli incontri (metà dicembre).
La condizione di debolezza globale è stata certificata dai dati diffusi dal Fondo 
Monetario Internazionale (FMI) che, attraverso il World Economic Outlook 
rilasciato ad ottobre, ha evidenziato il taglio delle stime di crescita dell’economia 
mondiale, attestando le nuove proiezioni al 3,7%, lo stesso livello registrato nel 
2018, con una correzione al ribasso di 0,2 punti percentuali. 
Le stime al ribasso del FMI hanno riguardato anche l’Italia: secondo l’istituzione 
di stanza a Washington, la crescita del PIL italiano rallenterà nel 2019 attestandosi 
intorno all’1%, gravata dal deterioramento della domanda sia interna sia esterna 
e dalle continue incertezze che hanno riguardato l’agenda politica italiana: le 
iniziali difficoltà riscontrate nel formare una coalizione di governo e la possibilità 
di attuazione di politiche che potrebbero danneggiare la sostenibilità del debito, 
hanno innescato un aumento dello spread e scoraggiato gli investimenti privati 
ed esteri. La presentazione della Manovra Finanziaria, inoltre, inizialmente 
incentrata su un livello di deficit pari al 2,4%, ha determinato un inasprimento 
della retorica tra Italia ed Unione Europea e la conseguente possibilità dell’avvio 
di una procedura di infrazione, giustificata da stime sulla crescita del PIL 
da parte del governo italiano ritenute non realistiche da Bruxelles. Il nuovo 
dossier, presentato da Tria e Conte a Bruxelles proprio nel tentativo di evitare 
la procedura per deficit eccessivo, caratterizzato da incoraggianti segnali di 
apertura del governo italiano, è stato infine approvato dall’Unione Europea a 
seguito di un periodo di intense e complesse trattative. Le cifre chiave del nuovo 
programma riguardano 3,9 miliardi di minori spese (divisi tra quota 100 e reddito 
di cittadinanza), un taglio ulteriore di 2 miliardi aggiuntivi al disavanzo mediante 
un pacchetto di norme volto ad accelerare la vendita degli immobili pubblici e 
1,8 miliardi d tagli di spesa ai ministeri, traducendosi in un deficit finale prossimo 
al 2%. A contribuire all’approvazione anche il nuovo programma di spending 
review e, soprattutto, la revisione al ribasso delle stime di crescita del PIL, il cui 
valore programmatico nel 2019 non dovrebbe superare il +0,9%, molto più 
contenuto dell’iniziale +1,5% previsto dal governo Conte.
I dati registrati a fine anno dall’ISTAT relativamente al fatturato dei servizi, 
in particolare per il comparto del credito, della finanza e dei consumi delle 
famiglie, hanno difatti mostrato che l’economia italiana tra luglio e settembre ha 
registrato non un semplice arresto, bensì un arretramento, con il PIL diminuito 
di un decimale in termini congiunturali, mentre la variazione tendenziale è scesa 
a +0,7%, segnando una pausa del trend espansivo in atto da oltre tre anni. 
La Manovra presentata dal governo ha, inoltre, avuto importanti ripercussioni 
anche sulle valutazioni delle agenzie di rating: a seguito della revisione iniziata 
GRUPPO MEDIOLANUM
BILANCIO CONSOLIDATO 2018 412