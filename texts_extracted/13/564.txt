INDICE CONSOLIDATO ESERCIZIO DNF
L’Indennità Manager è riferita agli agenti che svolgono attività assistenza e 
coordinamento il cui compenso è basato su specifici parametri commerciali 
e viene riconosciuta al conseguimento della pensione di vecchiaia - 
condizionato al mancato svolgimento di attività concorrenziali nel biennio 
successivo alla cessazione dell’incarico - ovvero nei casi di invalidità totale 
permanente o di decesso. Analogamente a quanto previsto per l’indennità di 
portafoglio e struttura, l’indennità Promotore Manager viene liquidata entro 3 
anni dalla cessazione dell’incarico agenziale.
Il calcolo attuariale, basato sulla stima della probabilità di pagamento per 
pensionamento dei promotori manager presenti a fine esercizio, nonché de 
rischio di caso morte o di invalidità totale permanente, è stato sviluppato 
tenendo conto del rapporto fra l’anzianità di servizio del PF alla data di 
calcolo e l’anzianità di servizio alla data di occorrenza degli eventi che 
determinano il pagamento (c.d. applicazione pro-rata), con l’applicazione di 
un tasso di attualizzazione.
L’Indennità di Portafoglio e Struttura consiste, a seconda dei casi, in un 
compenso relativo al valore del portafoglio clienti o della struttura agenti 
gestiti da un promotore finanziario.
Il regolamento adottato disciplina la fattispecie del trasferimento tra 
promotori finanziari della responsabilità nella gestione di portafogli 
della clientela della banca ovvero dell’affiancamento e assistenza di una 
struttura di promotori finanziari. Le fattispecie del trasferimento si realizzano 
con l’uscita di un promotore finanziario, per effetto della risoluzione del 
rapporto agenziale ed il subentro di un altro promotore finanziario, e con 
la riassegnazione di portafogli e/o di strutture tra promotori finanziari. La 
Banca mantiene un ruolo attivo nel processo di individuazione del promotore 
subentrante.
Il regolamento prevede all’atto del trasferimento:
  il riconoscimento al promotore finanziario cedente - fermo il possesso 
di taluni requisiti soggettivi e al mancato svolgimento di attività 
concorrenziali nel biennio successivo alla cessazione dell’incarico - 
di un’indennità derivante dalla valorizzazione del portafoglio ceduto 
ovvero della struttura ceduta, secondo criteri predeterminati;
  il correlativo addebito al promotore finanziario subentrante di un 
onere di importo equivalente, pari al valore del portafoglio e/o 
struttura acquisiti in gestione.
La Banca si interpone tra cedente e subentrante, provvedendo a pagare 
direttamente il promotore cedente (al termine del 3° anno) e ad esercitare 
il diritto di rivalsa sul promotore subentrante (in 3 o 5 anni). Entrambi 
questi flussi finanziari non prevedono l’applicazione di un tasso di interesse 
GRUPPO MEDIOLANUM
BILANCIO CONSOLIDATO 2018 565