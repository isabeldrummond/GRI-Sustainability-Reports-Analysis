INDICE CONSOLIDATO ESERCIZIO DNF
3.1 Solidità e stabilità finanziaria
Fin dalla sua quotazione in Borsa, avvenuta il 3 giugno 1996, il Gruppo 
Mediolanum ha prodotto utili e distribuito dividendi significativi, nel quadro di 
un incremento dimensionale totalmente organico e pressoché ininterrotto, con 
una costante attenzione alla soddisfazione di tutti gli stakeholder.
Il 2018 è stato un anno complesso per tutto il sistema bancario, caratterizzato 
da incertezza politica, volatilità sui mercati, forte incremento dello spread 
in Italia, e performance negative sia sugli indici azionari che obbligazionari. 
In questo quadro Banca Mediolanum si è distinta ancora una volta per la 
capacità di raggiungere risultati estremamente positivi.
La Raccolta Totale di Gruppo ha raggiunto 4,1 miliardi di euro, con un’ottima 
contribuzione della Raccolta Gestita per ben 3 miliardi, evidente segnale della 
bontà dell’offerta e della qualità della consulenza dei Family Banker.
La forte raccolta ha permesso di compensare parzialmente il calo degli 
asset dovuto all’andamento dei mercati, pertanto le masse complessive al 31 
dicembre 2018 hanno raggiunto i 74,1 miliardi di euro.
L’andamento dell’attività ricorrente ha evidenziato la solidità del modello di 
Banca Mediolanum, con il Margine Operativo pari a 288 milioni di euro, in 
crescita del 33% rispetto al 2017 sostenuto da tutte le linee di business.
Per quanto riguarda gli impieghi alla clientela infatti, in Italia l’erogazione per 
oltre 2 miliardi ha portato l’intero portafoglio crediti a 8,5 miliardi di euro, in 
crescita del 14% rispetto all’anno precedente, mantenendo un livello di crediti 
deteriorati netti di appena 0,69%.
L’utile netto consolidato si è attestato a 256 milioni di euro, influenzato nel 
quarto trimestre 2018 da 102,5 milioni di Euro relativi a oneri straordinari 
per la controversia fiscale con l’Agenzia delle Entrate in tema di prezzi di 
trasferimento. I citati oneri includono 77,3 milioni di euro pagati a titolo 
transattivo all’agenzia delle entrate per la definizione delle annualità 2010-
2013, ed Euro 27,2 per l’accantonamento di un fondo per passività fiscali, 
da parte di Banca Mediolanum e Mediolanum Vita, relativo alle annualità 
2014-2018. Per una esauriente descrizione si rimanda all’apposito paragrafo 
presente all’interno della Relazione sulla Gestione.
Il Common Equity Tier 1 Ratio, ovvero l’indice di solidità, risulta pari al 19,2%, 
confermando Banca Mediolanum tra le banche più solide in Italia e in Europa. 
GRUPPO MEDIOLANUM
BILANCIO CONSOLIDATO 2018 784