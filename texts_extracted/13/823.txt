INDICE CONSOLIDATO ESERCIZIO DNF
fase d’aula, ha permesso di alternare proficuamente l’autovalutazione delle 
conoscenze, autoapprendimento, lavoro di team, project work, lavoro a 
distanza. 
L’utilizzo dei docenti della faculty interna nell’erogazione di formazione al 
personale rimane la modalità più utilizzata. Il 60% della formazione erogata 
è gestita direttamente da manager, specialisti e risorse aziendali esperte, 
formate per questa specifica attività che garantiscono oltre alla competenza 
tecnico professionale la conoscenza delle logiche e specificità del Gruppo. 
Rimane elevato l’utilizzo dello scambio di esperienze con competitor e 
strutture specialistiche di ricerca e sviluppo: osservatori gestiti da università, 
business school e laboratori interaziendali. 
L’offerta complessiva si è arricchita inoltre di una library di circa 250 contenuti 
online su tematiche comportamentali e digitali, messa a disposizione di 
tutti i collaboratori, in modalità self learning, per permettere a ciascuno di 
acquisire nuove conoscenze ed arricchire il proprio curriculum professionale 
(Mediolanum Open Courses). L’offerta Open è accessibile tramite percorso 
consigliato dal proprio responsabile, o richiedendo direttamente il corso e 
attivando un iter di validazione del responsabile. 
Si è conclusa a giugno la seconda edizione della iniziativa di sviluppo 
professionale denominata “Brain Marathon 2.0” che ha visto quaranta 
risorse qualificate di diversa seniority e provenienza aziendale confrontarsi 
in un percorso di crescita professionale e manageriale sui temi della 
collaborazione digitale e dello sviluppo delle metodologie di implementazione 
delle applicazioni a sostegno del miglioramento del lavoro d’ufficio e della 
produttività. Le risorse sono state selezionate dopo un originale percorso 
di coinvolgimento di tutta l’impresa. L’iniziativa prevede anche l’analisi di 
“best practices” di altre aziende. I team sono stati pertanto accompagnati 
dal MIP (Business School del Politecnico di Milano) in questo momento di 
analisi e confronto con realtà di altri settori industriali. Dopo una fase di 
“allenamento” necessaria per formare le specifiche competenze, il percorso 
si è concluso con una prova finale dove i team hanno presentato proposte 
concrete di miglioramento di processi aziendali grazie all’uso coordinato di 
strumenti e metodologie di “Digital Collaboration”. Frutto di questa iniziativa è 
anche il progetto di sviluppo di un sito per la raccolta e razionalizzazione dei 
contenuti della Dichiarazione Non Finanziaria, per l’Ufficio Corporate Social 
Responsibility.
In termini di progetti e iniziative evidenziamo l’avvio della terza edizione del 
“Certificate in Banking & Finance” rivolto a quadri ed impiegati del Gruppo. 
L’iniziativa ha l’obiettivo di trasferire le conoscenze fondamentali di business e 
di gestione aziendale al fine di costruire un approccio comune e diffuso alle 
GRUPPO MEDIOLANUM
BILANCIO CONSOLIDATO 2018 824