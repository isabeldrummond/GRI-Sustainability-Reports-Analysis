INDICE CONSOLIDATO ESERCIZIO DNF
sottoscrizione della polizza con frazionamento mensile, beneficiando 
della gratuità di un massimo di sei mensilità (a seconda del mese di 
sottoscrizione da parte del cliente, che avrebbe iniziato a pagare dal 
2019).
Agli inizi di giugno si è provveduto ad un aggiornamento delle caratteristiche 
del prodotto Mediolanum Capitale Casa di Mediolanum Assicurazioni S.p.A., 
con l’obiettivo di offrire ai Clienti condizioni più vantaggiose e servizi migliori.
Nel corso del 2018, Banca Mediolanum si è fortemente impegnata nella 
promozione dell’importanza della Protezione dell’individuo, dei beni più preziosi 
per lui (famiglia e casa) e della stabilità del suo asset patrimoniale.
Nell’ultimo trimestre 2018 sono state modificate alcune caratteristiche della 
Polizza Protezione Prestito di Mediolanum Assicurazioni S.p.A., al fine di 
incentivare la copertura della capacità di rimborso del credito attraverso una 
soluzione che eviti il ricorso al patrimonio investito.
A Novembre è stato effettuato il restyling del prodotto di rimborso spese 
mediche 4Protection Medical di Mediolanum Assicurazioni S.p.A. con l’intento 
di rendere l’offerta più interessante e più utile attraverso un miglioramento 
dei servizi offerti. E’ nato, così, il nuovo prodotto Mediolanum Capitale 
Salute, modulare e liberamente componibile anche in relazione alla capacità 
economica dei singoli individui, pensato per assicurare al nostro Cliente il 
rimborso delle spese sanitarie, l’accesso a servizi accurati offerti dal Gruppo 
AON S.p.A. e a strutture con elevati standard qualitativi. 
Sempre nel mese di Novembre 2018 sono state apportate alcune variazioni 
alle caratteristiche della polizza temporanea caso morte “Mediolanum Life 
Protection” di Mediolanum Vita S.p.A., sottoscrivibile in abbinamento a Mutuo 
Mediolanum.
Nel corso del 2018, infine, si è collaborato ad un tavolo di lavoro trasversale a 
molteplici strutture aziendali che ha lavorato per finalizzare nell’ambito della 
quotidiana operatività le disposizioni introdotte dalla Direttiva UE 216/97 - 
Insurance Distribution Directive (c.d. “IDD”), entrata in vigore il 1° ottobre 2018, in 
materia di distribuzione assicurativa. La Direttiva IDD e i successivi Regolamenti 
Attuativi Nr. 39, 40 e 41 del 2 agosto 2018 sono volti ad armonizzare la disciplina 
di distribuzione assicurativa con quella bancaria e di investimento, nonché a 
fornire un maggiore livello di trasparenza e tutela ai Clienti, anche attraverso 
specifiche regole da adottare nella distribuzione di prodotti assicurativi. 
Le attività intraprese in ambito IDD sono proseguite fino alla fine dell’anno per 
finalizzare gli interventi sui materiali contrattuali, richiesti dalla normativa con 
data di entrata in vigore 1° gennaio 2019.
GRUPPO MEDIOLANUM
BILANCIO CONSOLIDATO 2018 63