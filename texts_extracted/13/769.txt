INDICE CONSOLIDATO ESERCIZIO DNF
RISCHI REPUTAZIONALI 
Il rischio di reputazione, come disciplinato dalla normativa regolamentare 
di settore, è ricompreso tra gli “altri rischi” difficilmente misurabili per i quali 
le banche predispongono sistemi di controllo e attenuazione adeguati. Esso 
è definito come il rischio attuale o prospettico di flessione degli utili o del 
capitale derivante da una percezione negativa dell’immagine della Banca 
da parte di Clienti, controparti, azionisti, investitori o Autorità di Vigilanza. I 
rischi reputazionali sono spesso generati da un’altra tipologia di rischio non 
adeguatamente gestita, ad esempio un rischio operativo o un rischio strategico 
che potrebbero produrre come ulteriore effetto un rischio di tipo reputazionale. 
Più in generale tra i fattori di natura endogena rientrano tutti quelli direttamente 
associati ai processi e alle attività svolte dalla Banca o alle scelte gestionali 
e operative assunte dalla stessa (ad esempio il verificarsi di un evento di 
rischiosità operativa, il mancato rispetto di una normativa, ovvero notizie errate 
sulla società, sui comportamenti dei collaboratori o da una non adeguata 
gestione delle comunicazioni ufficiali rivolte all’esterno). Tra i fattori esterni 
o esogeni, rientrano i commenti e i dibattiti sviluppatisi sui media, sui social 
network, sui blog e/o sugli altri strumenti di comunicazione digitale, riguardanti 
informazioni o opinioni lesive della reputazione della Banca o del Gruppo. 
Si tratta di fattori non direttamente riconducibili a specifiche attività o processi 
svolti dalla Banca, ma legati al diffondersi di notizie o opinioni negative 
sull’immagine della Banca stessa o dei suoi esponenti (ad esempio, lo sviluppo 
di dibattiti su blog o social network, commenti o articoli di giornale su 
esponenti della Banca, etc.). Il Gruppo Mediolanum ha adottato una specifica 
policy per la gestione del rischio reputazionale e monitora costantemente il 
comportamento dei propri consulenti finanziari, al fine di verificare che la loro 
condotta rispetti la normativa vigente e sia improntata alla massima correttezza 
e trasparenza nel rapporto con i Clienti. Le procedure adottate, tuttavia, 
possono talvolta rivelarsi non adeguate a fronte di eventi inattesi e/o fuori dal 
controllo del Gruppo. L’attuazione di comportamenti fraudolenti, infedeli o 
abusivi da parte di consulenti finanziari costituisce anche un rischio operativo 
tipico che potrebbe comportare un danno, anche significativo, all’immagine e 
alla reputazione del Gruppo e, più in generale, alla fiducia nello stesso riposta 
dai propri Clienti, con un conseguente effetto negativo sulla sua situazione 
economica, patrimoniale e finanziaria. 
Il rischio operativo conseguente a comportamenti illegali o inappropriati dei 
collaboratori, inclusi i consulenti finanziari, è oggetto di costante controllo 
e presidio da parte del Gruppo. In particolare, nell’ambito del processo di 
identificazione dei rischi operativi, vengono svolte sia attività di raccolta e 
GRUPPO MEDIOLANUM
BILANCIO CONSOLIDATO 2018 770