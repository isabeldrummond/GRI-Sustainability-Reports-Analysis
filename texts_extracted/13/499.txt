INDICE CONSOLIDATO ESERCIZIO DNF
Fondi pensione dipendenti
I piani a contribuzione definita a favore di fondi pensione per i quali 
l’azienda, attraverso il versamento dei contributi, non assume alcuna ulteriore 
obbligazione nei confronti degli iscritti al fondo comportano la registrazione a 
conto economico dei benefici maturati nel corso dell’esercizio.
Conto economico
I ricavi sono riconosciuti quando sono percepiti o comunque quando è 
probabile che saranno ricevuti i benefici futuri e tali benefici possono essere 
quantificabili in modo attendibile. In particolare:
  le commissioni sono iscritte secondo il principio della competenza 
temporale;
  gli interessi attivi e passivi vengono rilevati secondo il principio della 
competenza;
  i dividendi sono rilevati a conto economico nel momento in cui ne 
viene deliberata la distribuzione;
  gli interessi di mora, eventualmente previsti in via contrattuale, sono 
contabilizzati a conto economico solo al momento del loro effettivo 
incasso.
Pagamenti basati su azioni
L’IFRS 2 è il principio contabile che disciplina i pagamenti basati su azioni. 
I piani di stock options attualmente in vigore sono considerati pagamenti 
basati su azioni “equity settled”, conseguentemente il costo dell’operazione, 
unitamente al corrispondente incremento del patrimonio netto, è rilevato con 
riferimento al fair value delle opzioni alla data di assegnazione sul periodo, 
che parte dalla data di assegnazione delle opzioni stesse alla data di 
maturazione del diritto di esercitare le opzioni (Vesting period).
Il fair value dell’opzione è stato calcolato utilizzando un modello che ha 
considerato, oltre ad informazioni quali il prezzo di esercizio e la vita 
dell’opzione, il prezzo corrente delle azioni e la loro volatilità attesa, i 
dividendi attesi e il tasso di interesse risk-free, anche le caratteristiche 
specifiche del piano in essere. Nel modello del pricing sono valutate in 
modo distinto l’opzione e la probabilità di realizzazione della condizione di 
mercato. La combinazione dei due valori fornisce il fair value dello strumento 
assegnato. I costi cumulati rilevati alla data di ogni chiusura di esercizio, 
fino alla data di maturazione sono commisurati alla scadenza del periodo 
GRUPPO MEDIOLANUM
BILANCIO CONSOLIDATO 2018 500