INDICE CONSOLIDATO ESERCIZIO DNF
La rinnovata fragilità del mercato azionario è stata quindi il risultato degli 
aspetti sopraccitati, ma non ha considerato i fondamentali macroeconomici, 
la dinamica degli utili soprattutto nell’area statunitense (il tasso di crescita 
degli utili del terzo trimestre 2018 rispetto al terzo trimestre 2017 si attesta 
a +28.4%) e la trattativa commerciale tra Cina e Stati Uniti ripartita con 
rinnovato desiderio di concretizzarsi da entrambe le parti.
L’intervento del presidente della Federal Reserve, Jerome Powell, successivo 
al FOMC tenutosi il 19 dicembre ha determinato, infine, un recupero del 
comparto azionario, in un contesto di indici in ipervenduto tecnico.
Variazione % Livello
Valute YTD  4° trimestre 28/12/2018 28/09/2018 29/12/2017
EUR / USD (4,67%) (1,38%) 1,14 1,16 1,20
EUR / GBP 1,47% 1,21% 0,90 0,89 0,89
EUR / JPY (6,67%) (4,30%) 126,26 131,93 135,28
La quotazione dell’euro verso il dollaro statunitense ha chiuso il 2018 a 1,144. 
La divisa unica ha registrato una variazione negativa da inizio anno fino al 28 
dicembre del -4,7%; relativamente al quarto trimestre, il cambio si è mosso 
all’interno di un trading range compreso tra 1,16 e 1,12. Da gennaio l’EUR-USD 
è passato da un massimo di 1,2510, toccato nella prima settimana di febbraio, 
fino a registrare, a metà dicembre, il minimo di 1,1218. Il rafforzamento del 
dollaro americano è dipeso sia dal percorso di rialzo dei tassi avviato dalla 
FED negli Stati Uniti, che ha portato il costo del denaro nel range 2,25%-
2,50%, determinando quattro strette sui tassi a breve nel 2018, sia dalla 
contestuale politica espansiva della BCE, che per tutto il 2018 ha mantenuto 
invariati i tassi (ancora fermi al minimo storico dello 0,0% con il tasso di 
deposito al -0,4%) ed ha proseguito con il programma di Quantitative Easing 
sino al termine dell’anno appena trascorso. Ad influenzare negativamente 
l’andamento della moneta unica anche le incertezze politiche che hanno 
caratterizzato l’area euro: mentre in Italia la vittoria del Governo Lega/5 
Stelle ha creato nuovi timori circa un’eventuale uscita dell’Italia dall’euro 
e attriti tra l’Italia e l’Unione Europea relativamente all’approvazione della 
GRUPPO MEDIOLANUM
BILANCIO CONSOLIDATO 2018 421