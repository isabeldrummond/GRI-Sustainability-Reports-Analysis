INDICE CONSOLIDATO ESERCIZIO DNF
PIANI DI PERFORMANCE SHARE
L’Assemblea ordinaria degli Azionisti di Banca Mediolanum in data 10 Aprile 
2018, in continuità con l'esercizio precedente, ha approvato l’istituzione di un 
nuovo Piano di Performance share denominato: 
  "Piano Top Management 2018 - Personale Rilevante", destinato agli 
Amministratori e ai dirigenti di Banca Mediolanum e/o alle società 
controllate che rientrano nel Gruppo Bancario Mediolanum e/o alle 
altre Società del Gruppo Mediolanum;
   "Piano Top Management 2018 - Altro Personale"; destinato al Top 
Management di Banca Mediolanum e/o alle altre società del Gruppo 
Mediolanum c.d.” Executive”; 
  "Piano Collaboratori 2018 - Personale Rilevante", destinato ai 
collaboratori, intesi come i componenti della rete di vendita di Banca 
Mediolanum e/o delle altre società del Gruppo che siano qualificabili 
come Personale Rilevante;
  "Piano Collaboratori 2018 - Altro Personale"; destinato ai collaboratori 
di Banca Mediolanum e/o alle altre società del Gruppo che non siano 
qualificabili come Personale Rilevante.
I Piani di Performance Share prevedono che una porzione della componente 
variabile della retribuzione dei Destinatari, o della componente non ricorrente 
per i Collaboratori venga riconosciuta mediante l’assegnazione gratuita a 
ciascuno dei Destinatari di diritti (le “Unit”) a ricevere, sempre a titolo gratuito, 
azioni ordinarie Banca Mediolanum (le “Azioni”) dalla stessa detenute nel 
rapporto, di n. 1 azione ordinaria per ogni n. 1 Unit maturata. 
L’Assemblea degli Azionisti ha, inoltre, revocato la delibera di autorizzazione 
alla disposizione di azioni ordinarie proprie, assunta dall’Assemblea ordinaria 
di Banca Mediolanum S.p.A. in data 5 aprile 2017, e autorizzato, ai sensi e per 
gli effetti dell’art. 2357 cod. civ., l’acquisto, in una o più volte, per il periodo di 
diciotto mesi a far data dalla deliberazione dell’Assemblea, di azioni ordinarie 
della Banca, fino ad un massimo di n. 2.500.000 azioni ordinarie Banca 
Mediolanum S.p.A. e, in ogni caso, tenuto conto delle azioni ordinarie Banca 
Mediolanum S.p.A. di volta in volta detenute in portafoglio dalla Banca e dalle 
società da essa controllate, entro il limite massimo stabilito dalla normativa 
pro tempore applicabile e comunque entro il limite del corrispettivo massimo 
complessivo pari ad Euro 17.500.000; l’autorizzazione alla disposizione 
di azioni ordinarie proprie è stata concessa senza limiti temporali. Al 31 
dicembre 2018, Banca Mediolanum ha acquistato 2.500.000 azioni per un 
controvalore pari a 15,6 milioni di euro. Complessivamente il numero delle 
azioni proprie in portafoglio è pari a 7.867.896 azioni per un controvalore 
GRUPPO MEDIOLANUM
BILANCIO CONSOLIDATO 2018 680