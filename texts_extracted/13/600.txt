INDICE CONSOLIDATO ESERCIZIO DNF
procedura CRS (Credit Rating System), dell’outsourcer Cedacri. Per quanto 
riguarda il segmento Privati di Banca Mediolanum, che in termini di esposizione 
costituisce il portafoglio principale, il modello di rating è stimato e calibrato 
utilizzano dati interni. Nella valutazione del merito creditizio, allo scopo di 
rendere il più completo possibile l’insieme di dati in input al modello, sono state 
considerate sia informazioni interne (anagrafiche e andamentali) che esterne 
(segnalazioni in Centrale Rischi e in CRIF), mediante un approccio modulare.
Per quanto riguarda l’operatività con controparti Bancarie le politiche in 
essere prevedono l’utilizzo un modello di rating interno che definisce le 
modalità di valutazione del merito creditizio per tutte le operazioni poste in 
essere dalla tesoreria della Banca. 
Le modalità di intervento messe in atto da ogni Società per la tutela 
del credito costituiscono un’informativa periodica ai rispettivi Consigli di 
Amministrazione. 
Il processo di monitoraggio di secondo livello, predisposto dalla Funzione Risk 
Management, ha l’obiettivo di analizzare la qualità del credito e le dinamiche 
delle esposizioni a rischio lungo le fondamentali direttrici regolamentari 
e gestionali calcolando indicatori sintetici di rischio e rappresentandone 
l’evoluzione nel tempo al fine di predisporre piani d’azione necessari a 
mitigare o evitare i fattori di rischio. 
In particolare, la Funzione Risk Management predispone: 
  Reporting periodico: rappresenta la reportistica predisposta 
periodicamente al fine di monitorare la qualità del portafoglio crediti 
attraverso il calcolo di Key Risk Indicators e la rappresentazione di 
determinate variabili/parametri di rischio. Nell’ambito di tale reporting 
si evidenzia il rispetto dei limiti e dei parametri definiti nel RAF e il 
trend evolutivo del portafoglio crediti. 
  Controlli di tipo “massivo”: si tratta di controlli applicati al portafoglio 
creditizio nel suo complesso oppure a suoi sotto-insiemi rilevanti 
(es.: segmento di clientela, area geografica, tipologia di affidamento, 
ecc.) che consentono di evidenziare comportamenti potenzialmente 
“anomali” del portafoglio oggetto di analisi. Il superamento di soglie 
di attenzione definite in corrispondenza dei controlli di tipo massivo 
può attivare lo svolgimento di verifiche di tipo campionario che 
consentono l’approfondimento delle anomalie riscontrate sulle singole 
posizioni. 
  Controlli di tipo “campionario”: si tratta di controlli svolti sulle 
singole posizioni creditizie che rientrano nei campioni selezionati 
dal Risk Management sulla base di specifici criteri. I controlli di tipo 
GRUPPO MEDIOLANUM
BILANCIO CONSOLIDATO 2018 601