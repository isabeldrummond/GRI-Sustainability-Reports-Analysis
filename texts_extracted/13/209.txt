INDICE CONSOLIDATO ESERCIZIO DNF
ristimata la clausola di earn-out da corrispondere alla parte venditrice. Tale 
ammontare, che si è ridotto da 11,2 milioni a 7,3 milioni di euro, rappresenta 
al momento la miglior stima del valore intangibile dell’avviamento assegnato 
alla CGU in esame.
Il test di impairment è stato, pertanto, svolto considerando le seguenti CGU:
Euro/milioni Descrizione Avviamento 
allocato
CGU Spagna Banco Mediolanum S.A. 102,8
CGU Italia Gamax Management AG - Divisione Italia 22,7
CGU EuroCQS EuroCQS S.p.A. 7,3
METODOLOGIE DI VALUTAZIONE
In continuità con i precedenti esercizi, il valore recuperabile delle CGU è 
stato determinato, ove non diversamente indicato, facendo riferimento al 
valore d’uso. Per la determinazione del valore d’uso lo IAS 36 prevede la 
possibilità di utilizzare il metodo finanziario conosciuto nella dottrina come 
Discounted Cash Flow (DCF). Tale metodo individua il valore d’uso di una 
CGU, o di un’azienda, tramite la stima dei flussi di cassa (operativi) futuri da 
essa generati, attualizzati in funzione dell’arco temporale esplicito in cui si 
ipotizza saranno conseguiti. Nella prassi operativa, nel caso di valutazione 
di aziende di credito si ricorre al Free Cash Flow to Equity (FCFE), noto come 
Dividend Discount Model (DDM) nella versione Excess Capital, che determina 
il valore di un’azienda sulla base dei flussi di cassa futuri che sarà in grado 
di distribuire ai suoi azionisti, senza intaccare gli assets necessari a sostenere 
lo sviluppo atteso e nel rispetto delle regolamentazioni sul capitale imposte 
dall’Autorità di Vigilanza, scontati ad un tasso che esprime lo specifico rischio. 
Si nota peraltro che nonostante l’espressione Dividend Discount Model 
richiami la parola dividendo, i flussi di cassa considerati dal modello non 
sono i dividendi che si prevede verranno distribuiti agli azionisti, ma i flussi di 
cassa di cui un’azionista potenzialmente potrebbe beneficiare nel rispetto dei 
limiti delle dotazioni patrimoniali richieste dall’operatività aziendale.
GRUPPO MEDIOLANUM
BILANCIO CONSOLIDATO 2018 210