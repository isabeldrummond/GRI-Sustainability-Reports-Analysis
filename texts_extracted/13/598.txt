INDICE CONSOLIDATO ESERCIZIO DNF
Coerentemente con la missione definita a livello di Gruppo, l’attività creditizia 
ha un ruolo complementare alla primaria attività di distribuzione di prodotti 
nelle aree dei servizi bancari e di gestione del risparmio, della protezione 
e della previdenza. Le politiche creditizie del Gruppo sono improntate 
alla massima prudenza ed orientate allo sviluppo ed al consolidamento 
della relazione instaurata con la clientela titolare di patrimonio investito 
in prodotti gestiti da Società del Gruppo. Con particolare riferimento a 
Banca Mediolanum, la Direzione Credito ha la responsabilità di garantire 
l’adeguata attuazione della politica creditizia della Banca, nel rispetto della 
normativa vigente. La Direzione Credito si articola in particolare nei Settori 
Credi Operations, Crediti Ordinari, Crediti Speciali, Credit Corporate, Credit 
Service & Collection (articolato negli uffici Crediti in osservazione, Gestione 
Documentale Credito e Post Vendita) e l’unità di supporto manageriale 
“Monitoraggio Qualità del Credito”.
Il Settore Credit Operations gestisce la relazione con il cliente e con la Rete 
di Vendita, fornendo un servizio di assistenza che copre tutto l‘iter logistico 
e amministrativo delle pratiche di credito, sia di tipo ordinario sia speciale, 
potendo assumere, esclusivamente per le pratiche con un livello di rischio 
basso e per importi limitati, il ruolo di deliberante.
Il Settore Crediti Ordinari presidia tutti i processi legati alla delibera ed alla 
erogazione dei crediti ordinari (fidi, prestiti, crediti di firma) ed alla gestione 
delle garanzie. Nei limiti delle facoltà attribuite, delibera gli affidamenti 
a favore della clientela, provvedendo, per quelli non di competenza, alla 
istruzione e presentazione della pratica agli Organi superiori, esprimendo un 
giudizio di merito non vincolante.
Il Settore Crediti Speciali è responsabile del processo di delibera ed 
erogazione dei mutui fondiari ed ipotecari da parte della Banca, in coerenza 
con le Linee Guida e le regole definite nella Policy di Credit Risk. Cura la 
produzione della reportistica sull’attività svolta per il Responsabile di Direzione 
e collabora con l’Unità Monitoraggio Qualità del Credito e la Funzione 
Risk Management alla redazione della normativa interna e delle politiche 
operative di concessione del credito in materia di Crediti Speciali. 
Il Settore Credit Corporate collabora con l’Unità Monitoraggio Qualità del 
Credito alla redazione del Regolamento e delle Policy in materia di Credito 
Corporate. Inoltre, cura la raccolta delle domande e della documentazione 
relativa al credito corporate (mutui e crediti ordinari) e le valuta nel rispetto 
delle policy di rischio e del risk appetite aziendale; gestisce la relazione con il 
Cliente, con la Rete di Vendita e le altre unità della Banca, fornendo un servizio 
di assistenza per l’impostazione della richiesta di credito corporate; provvede 
all’esame formale e sostanziale delle richieste di credito, curando la pre-
GRUPPO MEDIOLANUM
BILANCIO CONSOLIDATO 2018 599