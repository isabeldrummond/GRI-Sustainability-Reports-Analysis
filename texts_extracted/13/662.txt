INDICE CONSOLIDATO ESERCIZIO DNF
E. Effetti delle operazioni di copertura a patrimonio netto
Nulla da segnalare.
Sezione 4 - Rischio di liquidità
INFORMAZIONI DI NATURA QUALITATIVA
A. Aspetti generali, processi di gestione e metodi di misurazione del 
rischio di liquidità
Il modello di gestione della liquidità di Banca Mediolanum è strutturato in 
maniera tale da assicurarne adeguati livelli sia nel breve sia nel medio-lungo 
termine. Non sono ravvisabili criticità nelle condizioni di liquidità sugli orizzonti 
indicati grazie alle caratteristiche finanziarie (duration e profilo di rischio) degli 
strumenti presenti nell’attivo di bilancio e alla strategia di funding adottata. 
Dal punto di vista strutturale, Banca Mediolanum presenta una raccolta 
“core” sostanzialmente predominante rispetto alla componente volatile dei 
conti correnti. Contestualmente, vengono attuate politiche di raccolta a 
breve attraverso operazioni di pronti contro termine e di più lungo termine 
attraverso depositi a scadenza. Il presidio del rischio di liquidità avviene anche 
attraverso la definizione delle linee guida per l’implementazione del processo 
di monitoraggio degli indicatori riportati nel documento di Risk Appetite 
Framework. Nell’ambito del più ampio modello di Asset Liability Management 
definito per il Gruppo Bancario Mediolanum, è stato istituito un sistema di limiti 
operativi e strutturali ed è stato implementato un processo di monitoraggio 
della “maturity ladder”. Questa metodologia è delineata all’interno della policy 
sul rischio di liquidità nelle sezioni che definiscono l’operato “caratteristico” 
del Gruppo e si integra alle indicazioni da seguire in situazioni “estreme ma 
plausibili” riportate all’interno del “contingency funding plan”. Nel corso 
dell’adeguamento ai requisiti della normativa di riferimento, Banca Mediolanum 
ha provveduto ad aggiornare tutti i documenti e le procedure relativi al rischio 
di liquidità. Nello specifico, la policy adottata ha portato all’implementazione 
di una serie di controlli (e alla produzione della relativa reportistica) così 
riassumibili: monitoraggio giornaliero dei limiti di liquidità operativa relativa alla 
gestione di tesoreria di Banca Mediolanum; sul perimetro del Gruppo Bancario 
è stato predisposto un monitoraggio settimanale inviato all’Organo di Vigilanza, 
il calcolo mensile dei ratio di liquidità regolamentare e la predisposizione dei 
template con specifiche informazioni aggiuntive, una reportistica trimestrale 
per il controllo della liquidità strutturale da portare all’attenzione dell’Organo 
GRUPPO MEDIOLANUM
BILANCIO CONSOLIDATO 2018 663