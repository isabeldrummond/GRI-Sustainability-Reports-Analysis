INDICE CONSOLIDATO ESERCIZIO DNF
principalmente a variabili demografiche e ai tassi di decadenza 
dei contratti assicurativi stimati sulla base di esperienze dirette del 
portafoglio ed eventualmente di dati di mercato.
  La riserva aggiuntiva per basi demografiche presidia gli impegni 
assunti nei confronti degli assicurati di corrispondere una prestazione 
in rendita alla scadenza del contratto definita contrattualmente 
secondo ipotesi fissate al momento della stipula del contratto. 
Il Gruppo ha applicato una stima prudente dell’opzione di 
conversione rendita che si basa su dati medi di mercato corroborati 
dall’esperienza interna del portafoglio. Le riserve tecniche accolgono 
altresì la riserva per somme da pagare che include gli impegni verso 
gli assicurati liquidati ma non ancora pagati.
  Con riferimento ai contratti con DPF, viene inoltre appostata 
una passività definita Shadow accounting che accoglie le plus/
minusvalenze riconosciute agli assicurati per i contratti afferenti alle 
gestioni separate. Tale riserva è stimata sulla base delle plus/minus 
latenti retrocedibili agli assicurati nei limiti degli impegni finanziari 
assunti tenendo conto del liquidation approach (realizzo immediato). 
La contropartita dello stanziamento dello shadow accounting è 
correlata alla natura delle plusvalenze/minusvalenze (riconoscimento 
in Conto Economico o in riserva di valutazione).
  Le riserve tecniche linked sono relative a contratti assicurativi le cui 
prestazioni sono connesse a fondi di investimento, indici di mercato 
e fondi pensione. In ottemperanza a quanto disposto dall’art. 38 
D.Lgs n. 173/97, le riserve tecniche costituite per coprire gli impegni 
derivanti da contratti a contenuto assicurativo, il cui rendimento viene 
determinato in funzione di investimenti o indici per cui l’assicurato ne 
sopporta il rischio, sono calcolate con riferimento agli impegni previsti 
dai contratti e sono rappresentate con la massima approssimazione 
possibile dagli attivi di riferimento, secondo quanto prescritto dall’art. 
41 del D.Lgs. n. 209/05.
Riserva derivante dalla verifica di congruità delle riserve tecniche vita
Ad ogni chiusura di esercizio viene verificata l’adeguatezza delle riserve relative 
ai contratti assicurativi liability adequacy test, tenendo conto del valore attuale 
dei flussi di cassa futuri attesi sui contratti soggiacenti le riserve per i prodotti non 
linked. L’adeguatezza delle riserve dei contratti unit linked si ritiene connaturata 
alle regole di valutazione al fair value senza necessità di apposito test. Le ipotesi 
di proiezione e attualizzazione previste per i contratti tradizionali sono coerenti a 
GRUPPO MEDIOLANUM
BILANCIO CONSOLIDATO 2018 159