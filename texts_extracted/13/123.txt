INDICE CONSOLIDATO ESERCIZIO DNF
2. Valutazioni e assunzioni significative per determinare l’area di 
consolidamento
Di seguito viene riportata una sintesi delle principali valutazioni effettuate nella 
determinazione dell’area di consolidamento.
Le motivazioni per le quali il Gruppo Mediolanum ritiene di non controllare i 
fondi interni assicurativi “Unit Linked” (per i quali detiene il 100% delle quote 
in circolazione) e i fondi promossi (mobiliari, immobiliari e Sicav) è il mancato 
rispetto contemporaneo di tutte le condizioni previste per il controllo dall’IFRS 
10. 
In relazione alle Unit Linked il Gruppo Mediolanum ritiene di:
  non esercitare il pieno potere sull’entità oggetto di investimento (Unit 
Linked) in quanto limitato dalle prescrizioni previste nei regolamenti 
dei fondi in termini di asset allocation e politiche di gestione;
  non essere esposto in maniera significativa ai rendimenti variabili 
dell’entità oggetto di investimento.
Infatti, gli utili o le perdite relativi alla valutazione degli attivi inclusi nelle Unit 
Linked sono integralmente riconosciuti agli assicurati tramite la variazione 
delle passività finanziarie, rimanendo in capo al Gruppo la sola variazione del 
relativo impatto commissionale (impatto rapportato alla variabilità dei flussi 
dell’entità e valutato non significativo).
In relazione ai fondi, il Gruppo Mediolanum ritiene di:
  non possedere la maggioranza delle quote in circolazione e 
supportarne direttamente il rischio di investimento (per esempio fondi 
unit che detengono quote di fondi gestiti il cui rischio è sopportato 
dagli assicurati);
  non esercitare il pieno potere sull’entità oggetto di investimento (fondi) 
in quanto limitato dalle prescrizioni previste nei regolamenti dei fondi 
in termini di asset allocation e politiche di gestione;
  non essere esposto in maniera significativa ai rendimenti variabili 
dell’entità oggetto di investimento in quanto non detiene o detiene 
quote marginali dei fondi stessi o detiene quote per le quali non 
sopporta il rischio di investimento.
L’esposizione alle variazioni di valore dei fondi, ossia gli utili o le perdite 
relative alla valutazione degli attivi, sono di pertinenza dei sottoscrittori, 
rimanendo in capo al Gruppo la sola variazione del relativo impatto 
commissionale.
GRUPPO MEDIOLANUM
BILANCIO CONSOLIDATO 2018 124