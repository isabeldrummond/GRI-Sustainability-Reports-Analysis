INDICE CONSOLIDATO ESERCIZIO DNF
SERVIZI D’INVESTIMENTO RESPONSABILI
Con l’obiettivo di sfruttare le opportunità dei mercati su tematiche di 
rilevanza strategica di lungo periodo, in Italia Banca Mediolanum, tramite 
Mediolanum International Funds, ha introdotto la distribuzione di Mediolanum 
Innovative Thematic Opportunities, nuovo comparto del fondo Mediolanum 
Best Brands, che investe prevalentemente in titoli azionari a livello globale 
secondo le quattro principali ed innovative tematiche come quelle del 
mondo digitale, dello sviluppo della classe media, della rinascita industriale e 
dell’invecchiamento e relativo miglioramento della qualità di vita. Prosegue il 
collocamento del fondo di fondi Mediolanum Best Brands Socially Responsible 
in commercio dal 2015. Infine, per mitigare la rischiosità dei propri 
investimenti, e per cogliere le opportunità dei mercati azionari con metodo 
e criterio, Banca Mediolanum, attraverso la Società di Gestione Mediolanum 
International Funds Ltd, mette a disposizione della propria Clientela la 
strategia di investimento “Intelligent Investment Strategy” anche sui fondi 
Challenge Funds. Intelligent Investment Strategy è un servizio che permette di 
adottare una strategia d’investimento con un approccio virtuoso, automatico 
e graduale, con l’obiettivo di cogliere le opportunità offerte dall’andamento 
dei mercati gestendo l’emotività in un’ottica di crescita nel lungo termine. 
Nel corso del 2018 si è rafforzata la distribuzione dei Piani Individuali di 
Risparmio (PIR), la cui commercializzazione è iniziata nel 2017 in seguito alla 
legge di bilancio dello stesso anno con l’obiettivo di sostenere le piccole-
medie imprese italiane grazie ai risparmi degli italiani investiti in questi 
prodotti. Per consentire ai Clienti di usufruire al meglio dei vantaggi propri 
dei prodotti assicurativi, è stata studiata un’offerta PIR anche all’interno di un 
contenitore Unit Linked.
Banca Mediolanum, seguendo i suoi valori cardine, si sta impegnando 
ad includere nella valutazione degli strumenti finanziari e nel processo di 
investimento i criteri ESG (Enviroment, Social, Governance). A tal fine si è 
dotata di un software di un primario info-provider a livello mondiale per 
mezzo del quale assegna un rating ESG ai prodotti di risparmio gestito 
distribuiti da tutte le società del Gruppo.
In linea con quanto sopraindicato e, con le indicazioni presenti nella nota 
metodologica della Dichiarazione consolidata di carattere Non Finanziario, 
sono in corso le attività per la determinazione delle linee guida relative 
all’applicazione dei criteri ESG degli investimenti e la definizione della relativa 
governance. 
GRUPPO MEDIOLANUM
BILANCIO CONSOLIDATO 2018 794