INDICE CONSOLIDATO ESERCIZIO DNF
riserve da valutazione, al netto del relativo effetto fiscale. Gli importi negativi 
sono riportati fra parentesi.
Prospetto delle variazioni del patrimonio netto
Nel prospetto viene riportata la composizione e la movimentazione dei conti di 
patrimonio netto intervenuta nell’esercizio di riferimento del bilancio ed in quello 
precedente, suddivisi tra il capitale sociale, le riserve di capitale, di utili e di 
riserve da valutazione di attività o passività di bilancio ed il risultato economico. 
Non sono stati emessi strumenti di capitale diversi dalle azioni ordinarie e di 
risparmio.
Rendiconto finanziario
Il prospetto dei flussi finanziari intervenuti nell’esercizio di riferimento del bilancio 
ed in quello precedente è stato predisposto seguendo il metodo indiretto, 
in base al quale i flussi derivanti dall’attività operativa sono rappresentati 
dal risultato dell’esercizio rettificato degli effetti delle operazioni di natura 
non monetaria. I flussi finanziari sono suddivisi tra quelli derivanti dall’attività 
operativa, quelli generati dall’attività di investimento e quelli prodotti dall’attività 
di provvista. Nel prospetto i flussi generatisi nel corso dell’esercizio sono indicati 
senza segno, mentre quelli assorbiti sono riportati fra parentesi.
Contenuto della Nota integrativa
La Nota integrativa comprende le informazioni previste dai principi contabili 
internazionali e dalla Circolare n. 262/2005 della Banca d’Italia e successivi 
aggiornamenti. Rispetto agli schemi definiti dalla Banca d’Italia non sono 
riportati i titoli delle sezioni relative a voci di bilancio che non presentano 
importi né per l’esercizio al quale si riferisce il bilancio, né per quello 
precedente. Nelle tabelle relative alle voci del conto economico i ricavi sono 
indicati senza segno, mentre i costi sono riportati fra parentesi.
Si precisa che i saldi patrimoniali ed economici riportati negli schemi consolidati 
al 31 dicembre relativi ai periodi di raffronto sono stati riclassificati sulla base di 
quanto previsto nella Circolare 262, V Aggiornamento di Banca d’Italia
Sezione 3 - Area e metodi di consolidamento
Il Bilancio consolidato include Banca Mediolanum S.p.A. e le società da questa 
direttamente o indirettamente controllate.
Nel prospetto che segue sono indicate le partecipazioni inserite nell’area 
di consolidamento integrale a seguito dell’adozione dei principi contabili 
internazionali.
GRUPPO MEDIOLANUM
BILANCIO CONSOLIDATO 2018 119