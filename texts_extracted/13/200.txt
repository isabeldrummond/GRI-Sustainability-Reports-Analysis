INDICE CONSOLIDATO ESERCIZIO DNF
A fronte delle risultanze del lavoro condotto è emerso un valore d’uso di 
perizia compreso in un intervallo medio pari a 10,7-13,4 euro per azione con 
un valore centrale pari a 12,1 euro per azione sulla base della situazione dei 
conti al 30 settembre 2018. Gli Amministratori non ravvisano, quindi, elementi 
tali da indurre a considerare che esista una perdita di valore rispetto a 
quanto iscritto in sede di Bilancio, anche in virtù dell’aggiornamento dei 
citati dati al 31 dicembre 2018. Si precisa che il valore d’uso totale calcolato 
nell’impairment test è più elevato rispetto alla corrente capitalizzazione di 
mercato. La differenza è principalmente spiegata dalla valutazione a breve 
termine implicita nel prezzo di mercato; occorre infatti ricordare che a fronte 
di una crescita dei prezzi di borsa della collegata a cui si è assistito nei primi 
quattro mesi dell’anno, i corsi borsistici a partire dai primi di maggio sono 
stati fortemente influenzati negativamente dal contesto macroeconomico, 
in particolare dalle tensioni relative al sistema paese Italia da parte degli 
operatori internazionali che hanno innescato una forte volatilità anche sui titoli 
italiani del comparto bancario.
Al contrario in presenza di un investimento di tipo strategico, come nel caso 
della partecipazione detenuta dal Gruppo Mediolanum in Mediobanca, 
l’orizzonte temporale è di medio-lungo termine pertanto il valore d’uso 
determinato considera le attese di crescita a medio-lungo termine implicite 
nelle proiezioni finanziarie utilizzate, nonché i fondamentali dell’azienda.
Alla data del 31 dicembre 2018 la quotazione del titolo Mediobanca era pari 
a 7,38 euro mentre il patrimonio netto di Mediobanca era pari a 10,58 euro 
per azione. Il valore contabilizzato nel bilancio consolidato è pari a 12,29 euro 
per azione determinando una differenza negativa rispetto al prezzo di borsa 
pari a circa 143 milioni di euro, e una differenza tra il valore contabilizzato 
e il valore del patrimonio netto della partecipata, al netto della quota di 
pertinenza di terzi, pari a circa 50 milioni di euro.
GRUPPO MEDIOLANUM
BILANCIO CONSOLIDATO 2018 201