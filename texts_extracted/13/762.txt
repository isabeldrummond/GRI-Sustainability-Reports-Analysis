INDICE CONSOLIDATO ESERCIZIO DNF
tenere conto che (i) le spese di rappresentanza, (ii) l’elargizione di omaggi 
e liberalità; (iii) la corresponsione di sponsorizzazioni, (iv) le agevolazioni 
commerciali, non possono mai risultare improprie o eccedenti le normali 
pratiche o i rapporti di cortesia e devono avvenire, ove consentite, nel rispetto 
delle procedure aziendali. 
Ugualmente è vietato ricevere o accettare omaggi, forme di ospitalità, o 
comunque beni o utilità che costituiscano violazione dei suddetti normali 
usi commerciali e che possano configurarsi come richieste di violazione dei 
propri doveri d’ufficio o di fedeltà o comunque tentativi di influenzare le 
proprie decisioni. 
I rapporti, sia istituzionali che commerciali, con entità pubbliche nazionali o 
comunitarie, nonché con pubblici funzionari o incaricati di pubblico servizio, o 
con organi rappresentanti di istituzioni pubbliche e Autorità di Vigilanza, sono 
disciplinati da precise procedure aziendali. 
L’implementazione delle misure esimenti ai rischi introdotti nell’ordinamento 
giuridico dal d.lgs. 231/2001 in tema di responsabilità amministrativa degli 
Enti, ha comportato da tempo l’adozione del Modello di Organizzazione 
Gestione e Controllo ai sensi del d.lgs. 231/2001 di cui al precedente punto 14. 
Analogo Modello è stato adottato dalle principali Società del Gruppo. Tra i 
reati presupposto, previsti sin dalla nascita del decreto citato, figurano i reati 
di concussione, induzione indebita a dare e promettere utilità e corruzione sia 
in ambito pubblico che privato. 
Il Modello è stato sviluppato da Banca Mediolanum a seguito di un processo 
che ha consentito di identificare, nell’ambito delle diverse operatività gestite, 
le fattispecie di reato che potenzialmente possono essere commesse 
nell’esecuzione delle medesime attività. L’analisi ed il monitoraggio delle 
fasi operative in cui i singoli processi si suddividono hanno consentito di 
individuare procedure e prassi operative che costituiscono presidi organizzativi 
ai rischi-reato di cui al d.lgs. 231/2001, anche in ambito di contrasto alla 
corruzione. 
I protocolli del modello 231 che affrontano le tematiche illecite in oggetto, 
riguardano principalmente: 
  i rapporti con la Pubblica Amministrazione; 
  la selezione e assunzione del personale; 
  i rapporti con i fornitori; 
  la gestione delle prassi commerciali; 
  la definizione di accordi transattivi derivanti da contenziosi. 
Inoltre numerose altre normative hanno introdotto presidi organizzativi 
e di controllo che consentono di azionare per via indiretta il contrasto 
GRUPPO MEDIOLANUM
BILANCIO CONSOLIDATO 2018 763