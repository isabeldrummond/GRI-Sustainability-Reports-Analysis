INDICE CONSOLIDATO ESERCIZIO DNF
A.4.3 Gerarchia del fair value 
Il principio IFRS13 stabilisce una gerarchia del fair value in funzione del 
grado di osservabilità degli input e dei parametri utilizzati per addivenire alle 
valutazioni. Sono previsti, in particolare, tre livelli:
  Livello 1: il FV degli strumenti classificati in questo livello è determinato 
in base a prezzi di quotazioni osservati su mercati attivi;
  Livello 2: il FV degli strumenti classificati in questo livello è determinato 
in base a modelli valutativi che utilizzano in maniera prevalente input 
osservabili in mercati attivi;
  Livello 3: il FV degli strumenti classificati in questo livello è determinato 
sulla base di modelli valutativi che utilizzano prevalentemente 
significativi input non osservabili su mercati attivi.
La Società adotta una policy per il riconoscimento del livello di fair value 
delle singole posizioni. La policy stabilisce le regole sia per la definizione di 
“mercato attivo”, sia per la conseguente procedura operativa di valorizzazione 
dei portafogli col fine di annullare ogni discrezionalità nell’individuazione 
dei livelli. I titoli non appartenenti alle categorie precedenti sono considerati 
appartenenti ad un mercato non attivo. Sono esclusi da questa definizione 
i titoli a copertura delle polizze di ramo terzo per cui sussiste un patto di 
riacquisto con l’emittente. La funzione di Risk Management, nell’ambito delle 
attività di coordinamento per tutte le società del Gruppo, fornisce il proprio 
supporto metodologico e/o operativo alle corrispondenti strutture di risk delle 
società del conglomerato anche in materia di definizione di mercato attivo. 
Si considerano quotati in un mercato attivo:
  titoli negoziati su mercati regolamentati italiani (es. MTS, MOT);
  titoli negoziati su sistemi di scambi organizzati autorizzati o riconosciuti 
dalla Consob (detti MTF) per i quali sia stata determinata la 
significatività di prezzo tramite procedura descritta di seguito;
  titoli per i quali sia disponibile una quotazione executable che rispetta 
i criteri di seguito definiti:
  completezza della serie storica di riferimento;
  soglie di tolleranza tra prezzo Denaro e Lettera differenziate in base 
allo strumento finanziario;
  significativa variabilità del prezzo giornaliero nel mese di 
riferimento;
  limite massimo di scostamento mensile del prezzo;
  limite massimo dello scostamento del prezzo rispetto ad una 
quotazione benchmark.
GRUPPO MEDIOLANUM
BILANCIO CONSOLIDATO 2018 508