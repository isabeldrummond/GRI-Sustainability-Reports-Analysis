INDICE CONSOLIDATO ESERCIZIO DNF
Parte E - Informazioni sui rischi e sulle 
relative politiche di copertura
PREMESSA
Il Sistema dei Controlli Interni, come già anticipato nella sezione del 
consolidato, è costituito dall’insieme delle regole, delle procedure e delle 
strutture organizzative che mirano ad assicurare l’efficacia ed efficienza dei 
processi aziendali, la salvaguardia del valore del patrimonio aziendale e la 
buona gestione di quello detenuto per conto della clientela, l’affidabilità ed 
integrità delle informazioni contabili e gestionali, nonché la conformità alla 
normativa interna ed esterna di riferimento. I soggetti che svolgono funzioni di 
amministrazione e direzione rivestono un ruolo fondamentale per la definizione 
di un adeguato sistema organizzativo e per la realizzazione di un efficace ed 
efficiente Sistema dei Controlli Interni.
Il sistema di controllo è articolato su più livelli, cui corrispondono differenti 
livelli di responsabilità. In particolare, sono previsti in aggiunta ai compiti 
istituzionalmente demandati agli Organi collegiali di sorveglianza e controllo: 
  controlli di linea: svolti direttamente da chi mette in atto una 
determinata attività e da chi ne ha la responsabilità di supervisione. 
Essi sono svolti generalmente nell’ambito della stessa unità 
organizzativa o funzione e sono disposti direttamente dalle stesse 
strutture produttive o incorporati nelle procedure automatizzate, 
ovvero eseguiti nell’ambito dell’attività di back-office; 
  controlli dei rischi o di secondo livello: affidati a strutture diverse da 
quelle operative, le quali hanno tra l’altro il compito di concorrere - 
tenuto conto delle specifiche attività aziendali - alla definizione delle 
metodologie di misurazione dei rischi e dei limiti operativi assegnati 
ai soggetti delegati e di controllare la coerenza dell’operatività con 
gli obiettivi e i livelli di rischio definiti dai competenti organi aziendali. 
In particolare, appartengono a tale categoria i controlli sui rischi di 
credito, di mercato, patrimoniali e di investimento, operativi, di non 
conformità e reputazionali. Le unità deputate a tali controlli sono il Risk 
Management, la Compliance e l’ Antiriciclaggio per le quali di seguito 
si riporta una descrizione di sintesi delle funzioni presenti in Banca 
Mediolanum.
  attività di revisione interna o controlli di terzo livello: demandati alla 
struttura di Internal Auditing, cui compete, in modo autonomo ed 
indipendente rispetto alle linee operative, la valutazione periodica 
GRUPPO MEDIOLANUM
BILANCIO CONSOLIDATO 2018 593