INDICE CONSOLIDATO ESERCIZIO DNF
prendendo in considerazione la potenziale perdita economica e patrimoniale 
derivante dalla vendita. Un’ulteriore possibilità di far fronte al rischio di 
liquidità nel medio termine comprende la possibilità della Compagnia di 
raccogliere fondi attraverso l’emissione di debito. Il rischio derivante da 
queste operazioni è definito come la possibilità di non avere accesso al 
mercato o averlo solamente a costi eccessivi.
Le attività il cui rischio è a carico degli assicurati non comportano per il 
Gruppo Assicurativo Mediolanum alcun rischio di liquidità in quanto gli attivi 
sono investiti in quote di fondi OICVM prontamente liquidabili e la liquidazione 
al cliente avviene solo successivamente al disinvestimento delle quote stesse. 
Per la compagnia Mediolanum Assicurazioni S.p.A., gli indicatori di liquidità 
per il monitoraggio di breve/medio periodo non hanno evidenziato situazioni 
di criticità.
In ambito Solvency II è stato posto in essere un processo che prevede il 
monitoraggio almeno trimestrale, con comunicazione sia al Comitato Prodotti 
e Patrimonio che al Consiglio d’Amministrazione, di quei rischi di mercato 
che hanno un’incidenza maggiore in termini di assorbimento del capitale 
regolamentare, nella fattispecie:
  Azionario;
  Valutario;
  Tasso di interesse.
Questo al fine di rendere coerente il processo di controllo in essere con il Risk 
Appetite Framework delle Compagnie.
Gli attuali presidi di controllo garantiscono il monitoraggio del valore degli 
assets sottostanti con periodicità definita nell’ambito di ciascuna singola 
entità, in ottica ex ante e ex post.
Nell’ambito del portafoglio delle Riserve Tradizionali del business vita, è altresì 
valutato periodicamente il rischio di mismatching tra le poste del passivo e 
quelle dell’attivo tramite un modello di Asset Liability Management. 
Lo strumento consente per mezzo di reportistica sviluppata “ad hoc” di 
monitorare gli effetti nel lungo periodo delle possibili scelte di gestione 
dell’attivo sul grado di redditività e solvibilità di Mediolanum Vita.
Per disposizioni regolamentari vigenti, Mediolanum Vita ha facoltà di utilizzare 
strumenti finanziari derivati ai fini di copertura di posizioni in essere o per 
anticipare cambiamenti nella struttura del passivo o dell’attivo.
L’uso di derivati finanziari ha come obiettivo primario di consentire maggiore 
efficienza, flessibilità e tempestività nel conseguimento degli obiettivi gestionali 
prefissati nonché per l’ottimizzazione del portafoglio (c.d gestione efficace) 
GRUPPO MEDIOLANUM
BILANCIO CONSOLIDATO 2018 352