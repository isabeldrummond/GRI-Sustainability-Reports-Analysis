INDICE CONSOLIDATO ESERCIZIO DNF
denominati SIC e IFRIC) il cui elenco è riportato di seguito nel paragrafo
“A.2 - PARTE RELATIVA ALLE PRINCIPALI VOCI DI BILANCIO”.
Per quanto attiene al presupposto della continuità aziendale, gli Amministratori 
di Banca Mediolanum S.p.A. ritengono di avere la ragionevole aspettativa che 
la Società, nonché le Società appartenenti al Gruppo in esame, continueranno 
con la loro esistenza operativa in un futuro prevedibile e di conseguenza il 
Bilancio Consolidato dell’esercizio 2018 è stato predisposto in questa prospettiva 
di continuità. Precisano altresì di non avere rilevato nella struttura patrimoniale 
e finanziaria e nell’andamento operativo sintomi che possano indurre incertezze 
sul punto della continuità aziendale.
Sezione 2 - Principi generali di redazione 
l bilancio è costituito dallo Stato patrimoniale, dal Conto economico, dal 
Prospetto della redditività complessiva, dal Prospetto delle variazioni di 
patrimonio netto, dal Rendiconto finanziario e dalla Nota integrativa. È inoltre 
corredato da una Relazione degli amministratori sull’andamento della gestione.
In conformità a quanto disposto dall’art. 5 del Decreto Legislativo n. 38 del 28 
febbraio 2005, il bilancio è stato redatto utilizzando l’euro quale moneta di 
conto.
Gli importi dei Prospetti contabili sono espressi in migliaia di euro, così come i 
dati riportati nella Nota integrativa e quelli indicati nella Relazione sulla Gestione 
laddove non diversamente espresso.
I Prospetti contabili e la Nota integrativa presentano, oltre agli importi relativi 
al periodo di riferimento, anche i corrispondenti dati di raffronto riferiti al 31 
dicembre 2017.
Contenuto dei prospetti contabili
Stato patrimoniale e conto economico
Gli schemi dello stato patrimoniale e del conto economico sono costituiti da 
voci, sottovoci e da ulteriori dettagli informativi (i “di cui” delle voci e sottovoci). 
Rispetto agli schemi definiti dalla Banca d’Italia non sono riportate le voci che 
non presentano importi né per l’esercizio al quale si riferisce il bilancio, né per 
quello precedente. Nel conto economico i ricavi sono indicati senza segno, 
mentre i costi sono riportati fra parentesi.
Prospetto della redditività complessiva
Il prospetto della redditività complessiva è costituito da voci che presentano le 
variazioni di valore delle attività registrate nell’esercizio in contropartita delle 
GRUPPO MEDIOLANUM
BILANCIO CONSOLIDATO 2018 118