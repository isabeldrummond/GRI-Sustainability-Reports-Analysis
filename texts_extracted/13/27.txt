INDICE CONSOLIDATO ESERCIZIO DNF
a “Baa3”, con outlook stabile. Il declassamento riflette diversi fattori, tra cui un 
significativo deterioramento della posizione fiscale e il rischio di un aumento del 
rapporto debito/PIL. Nella scala di merito di Standard&Poor’s il debito italiano è, 
invece, riuscito a mantenere una valutazione “BBB”, sebbene le prospettive future, 
riassunte dal passaggio dell’outlook da “stabile” a “negativo”, risultino peggiorate 
come diretta conseguenza della frenata della crescita e dall’aumento delle 
incognite, soprattutto politiche.
Centrali rispetto alle scelte gestionali anche le politiche delle principali Banche 
centrali mondiali, le cui scelte hanno caratterizzato l’andamento e l’evoluzione 
dei mercati finanziari. Mentre la FED, ridimensionando di fatto le paure legate 
alle tensioni commerciali globali, ha avviato un percorso di restringimento della 
politica monetaria basato su dati economici americani solidi, portando i tassi 
all’interno del range 2,25%-2,50%, la Banca Centrale Europea non ha apportato 
alcuna modifica ai tassi di riferimento, ancora fermi al minimo storico dello 
0,0%, con il tasso di deposito al -0,4%, ed ha confermato di voler lasciare i tassi 
invariati ai livelli attuali almeno sino all’estate del 2019. 
Durante un intervento all’Economic Club of New York, il presidente della FED, 
Jerome Powell, ha utilizzato tuttavia toni inaspettatamente più cauti in tema 
di tassi, definiti dal chairman ormai “appena sotto” la soglia di neutralità, 
suggerendo un possibile rallentamento nel percorso delle strette di politica 
monetaria nel 2019, anno in cui potrebbero realizzarsi meno dei tre rialzi del 
costo del denaro ipotizzati durante il 2018. Per quanto riguarda la Banca Centrale 
Europea (BCE), il Presidente dell’istituto centrale Mario Draghi ha confermato 
una politica monetaria decisamente accomodante, che rimarrà espansiva anche 
dopo la fine del Quantitative Easing (QE), confermata per il 31 dicembre, tramite 
il reinvestimento dei titoli già acquistati (2.600 miliardi di euro). Analizzando le 
variabili economiche, inoltre, Draghi non ha sollevato particolari timori relativi 
al rallentamento economico: le previsioni per il 2018-2019 sono state riviste 
lievemente al ribasso (+2% nel 2018 e +1,8% nel 2019), sulla scia di rischi ancora 
bilanciati, ma sono comunque caratterizzate da una crescita che, seppur risulti 
più bassa in termini relativi, non lo è in termini assoluti. Per quanto riguarda 
le modalità di reinvestimento dei titoli in scadenza del QE, non verrà attuata 
un’operazione “twist” all’americana, ovvero la vendita di titoli a breve per 
acquistarne a lungo termine, come fatto in passato dalla FED, opzione scartata 
perché considerata troppo aggressiva sui mercati e non neutrale in termini di 
duration della curva di mercato.
In Inghilterra, la Bank of England (BoE) ha mantenuto i tassi invariati allo 0,75%, 
ma ha lasciato intendere, attraverso la conferenza stampa successiva all’ultimo 
GRUPPO MEDIOLANUM
BILANCIO CONSOLIDATO 2018 28