INDICE CONSOLIDATO ESERCIZIO DNF
l’anno precedente, con un massimo raggiunto a inizio maggio con un 
apprezzamento del 12% rispetto al 31/12/2017. E’ seguita quindi una fase, non 
ancora conclusa, di deprezzamento dei titoli che ha portato l’indice FTSEMib 
in chiusura d’anno ad un perdita di circa il 25% dai massimi e del 17% rispetto 
a inizio anno.
Il mercato dei titoli di stato ha seguito lo stesso andamento del mercato 
azionario, con una prima fase di riduzione dei rendimenti con minimi raggiunti 
ad aprile 2018 e una fase successiva di forte rialzo dei rendimenti con massimi 
toccati a fine novembre, e successivo ridimensionamento fino a chiudere 
l’anno con tassi vicini al 2,70% per il titolo decennale. 
 Lo spread rispetto a titoli governativi tedeschi, è passato da un minimo di 
113 bp di fine aprile ai massimi di 326 bp a novembre con una successiva 
riduzione sino ad un livello di 250 bp a fine anno.
 I volumi intermediati e il valore degli asset dei clienti sono stati influenzati 
dall’andamento dei mercati. Il volume negoziato sul mercato azionario 
è risultato in crescita nei primi 5 mesi dell’anno, per poi contrarsi 
significativamente fino a dimezzarsi nel secondo semestre. E’ aumentato in 
modo significativo il numero di ordini e il controvalore negoziato di titoli di 
stato.
Il controvalore complessivamente negoziato per la clientela retail sui mercati 
regolamentati e OTC è stato di 4.452 milioni di euro, in diminuzione del 2% 
rispetto al 2017. Il controvalore complessivo intermediato relativamente al 
mercato azionario italiano è stato pari a 2.790 milioni di euro, in diminuzione 
del 22%. Il controvalore complessivo intermediato sui mercati azionari esteri è 
aumentato da 285 a 402 milioni di euro.
Nel 2018 il numero totale di ordini eseguiti è stato di 367.688, in riduzione dell’ 
8% rispetto all’anno precedente.
Il controvalore complessivo degli asset di risparmio amministrato 
detenuti dalla clientela retail a fine 2018 è stato di 3.240 milioni di euro, 
complessivamente invariato rispetto al dicembre 2017. 
Nel dettaglio, lo stock di titoli di Stato è passato da 660 milioni di euro di fine 
2017 a 881 mln. Le Obbligazioni corporate e bancarie sono complessivamente 
passate da 436 a 412 milioni di euro.
Lo stock di obbligazioni del Gruppo Mediolanum e di Certificate MedPlus è 
leggermente aumentato, passando da 524 mln di dicembre 2017 a 557 mln di 
fine 2018, in conseguenza della ripresa di collocamenti retail per il prodotto 
Medplus.
Il controvalore dei titoli relativi al comparto azionario, italiano ed estero, è 
stato di 1.256 milioni euro.
GRUPPO MEDIOLANUM
BILANCIO CONSOLIDATO 2018 436