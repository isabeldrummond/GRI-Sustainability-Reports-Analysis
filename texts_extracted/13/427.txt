INDICE CONSOLIDATO ESERCIZIO DNF
ad aggiustamenti di valore o a riclassificazioni) risulta in crescita di +2,2%, 
proseguendo la positiva dinamica complessiva del totale dei prestiti in essere.
A fine 2007 tali prestiti si collocavano a 1.279 miliardi, con un incremento nel 
periodo in valore assoluto di oltre 50 miliardi.
Secondo i dati ufficiali di Banca d’Italia, a novembre 2018 la dinamica dei 
prestiti alle imprese non finanziarie è risultata pari a +1,1% (+1,5% ad ottobre 
2018, -5,9% a novembre 2013, il valore più negativo).
Il totale dei prestiti alle famiglie è cresciuto del +2,7% (+2,8% nel mese 
precedente; -1,5% a novembre 2013). La dinamica dei finanziamenti alle 
famiglie è rimasta solida tanto per la componente dei mutui per l’acquisto di 
abitazioni, quanto per quella del credito al consumo.
Secondo i risultati dell’indagine congiunturale sul mercato delle abitazioni in 
Italia condotta dalla Banca d’Italia, nel terzo trimestre del 2018 la quota di 
operatori che segnalano pressioni al ribasso sulle quotazioni degli immobili ha 
continuato a diminuire, mentre è aumentata quella di coloro che evidenziano 
una stabilità dei prezzi. L’incidenza degli agenti che segnalano condizioni 
invariate della domanda ha continuato a crescere, ma a discapito dei giudizi 
di miglioramento; sono aumentati i tempi di vendita mentre il margine medio 
di sconto si è ricollocato sui valori medi dell’ultimo anno.
Sia la quota delle compravendite finanziate tramite mutui ipotecari sia il 
rapporto fra prestito e valore dell’immobile si confermano su valori elevati: il 
rapporto fra prestito e valore dell’immobile è pari al 75%. Il motivo principale 
di cessazione dell’incarico rimane il divario tra prezzi offerti e domandati; 
resta contenuta l’incidenza di agenti immobiliari che ne attribuisce la causa 
alle difficoltà di ottenere un mutuo. Le attese degli operatori sulle prospettive 
del mercato degli immobili sono rimaste favorevoli su tutti gli orizzonti, con un 
miglioramento per quelle di breve periodo.
L’analisi della distribuzione del credito bancario per branca di attività 
economica mette in luce come a novembre 2018 le attività manifatturiere, 
quella dell’estrazione di minerali ed i servizi coprano una quota sul totale 
di circa il 56,3%, la quota delle sole attività manifatturiere è del 25,1%. I 
finanziamenti al commercio ed attività di alloggio e ristorazione detengono 
un’incidenza sul totale di circa il 21,8%, il comparto delle costruzioni il 12,7% 
mentre quello dell’agricoltura il 5,4%. Le attività residuali circa il 3,9%.
La dinamica del credito continua ad essere influenzata dall’andamento degli 
investimenti e del ciclo economico, che seppure in ripresa, l’intensità rimane 
contenuta. Nonostante questi segnali positivi, posto uguale a 100 il valore 
reale degli investimenti fissi lordi al primo trimestre 2008 (inizio crisi), nel terzo 
trimestre del 2018 l’indice si è posizionato a 81,5 con una perdita complessiva 
pari a 18,5 punti.
GRUPPO MEDIOLANUM
BILANCIO CONSOLIDATO 2018 428