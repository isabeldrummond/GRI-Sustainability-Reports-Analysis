INDICE CONSOLIDATO ESERCIZIO DNF
Il valore della CGU al termine dell’orizzonte di pianificazione esplicita è stato 
stimato sulla base del flusso disponibile nel 2021, escludendo prudenzialmente 
l’apporto della tesoreria istituzionale, e considerando un tasso di crescita di 
lungo periodo pari al 2%, in linea con le aspettative di inflazione di lungo 
termine. Sono state svolte analisi di sensitività particolarmente stressate che 
hanno riguardato in via disgiunta:
  tasso di attualizzazione;
  tasso di crescita di lungo termine;
  redditività netta.
Al manifestarsi di variazioni ragionevoli dei citati assunti di base non si sono 
verificati casi in cui il valore recuperabile della CGU stessa sia risultato 
inferiore al relativo valore contabile. Gli Amministratori, alla luce delle analisi 
effettuate, non hanno ravvisato elementi tali da identificare una perdita di 
valore.
CGU ITALIA
Il goodwill allocato alla CGU è pari a euro 22,7 milioni di euro.
Il valore recuperabile della CGU è stato assunto superiore al relativo valore 
contabile. Dal confronto fra la capitalizzazione di borsa di Banca Mediolanum 
S.p.A. (euro 3,7 miliardi al 31 dicembre 2018) ed il suo patrimonio netto (euro 
2,1 miliardi al 31 dicembre 2018) corrisponde un multiplo implicito di 1,8. 
Non emergono, quindi, evidenze tali da ritenere di dover procedere ad un 
impairment dell’avviamento allocato alla CGU Italia.
In conclusione, la capitalizzazione di borsa superiore al patrimonio netto ha 
indotto gli Amministratori a concludere sull’assenza di elementi di impairment 
sia a livello di singola CGU che di gruppo.
CGU EUROCQS
Il valore recuperabile della CGU EuroCQS è stato stimato considerando il 
valore d’uso derivante dall’applicazione della metodologia di valutazione 
del Dividend Discount Model nella versione Excess Capital, coerentemente 
con la dottrina prevalente sulla base del Piano industriale approvato 
dagli Amministratori di EuroCQS S.p.A. e di Banca Mediolanum S.p.A.. Il 
Piano è stato sviluppato in base a presupposti ragionevoli e coerenti, che 
rappresentano la miglior stima attualmente effettuabile dalla direzione 
aziendale sul futuro andamento economico della CGU.
GRUPPO MEDIOLANUM
BILANCIO CONSOLIDATO 2018 212