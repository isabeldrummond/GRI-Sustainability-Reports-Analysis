INDICE CONSOLIDATO ESERCIZIO DNF
Gruppo, sulla base di specifici accordi di servizio, degli assessment sui rischi 
operativi e reputazionali, nell’ambito delle attività di risk assessment integrato 
secondo una pianificazione condivisa con la Funzione di Risk Management ed 
attiva appositi flussi informativi sugli esiti dell’attività svolta. 
In considerazione del modello di business adottato dalla Banca, particolare 
attenzione è posta dalla Funzione alle attività di controllo dell’operato 
della Rete di Consulenti Finanziari di cui la medesima si avvale. Il controllo 
sull’attività della Rete di Vendita e le azioni di mitigazione dei relativi rischi 
connessi rappresenta un elemento fondamentale del Sistema dei Controlli 
Interni. 
La Funzione presidia altresì la gestione dei reclami ricevuti dalla clientela e le 
istanze ricevute dalle Autorità di Vigilanza, anche con riferimento alle società 
italiane del Gruppo Bancario con le quali sono in essere accordi di servizio. 
La Funzione cura il presidio dei rischi di non conformità alle norme anche per 
conto delle società del Gruppo con le quali la Banca ha stipulato appositi 
accordi di servizio.
Infine, la Funzione Compliance assicura un’adeguata informativa periodica 
all’Amministratore Delegato ed agli altri Organi Aziendali, ai Consigli di 
Amministrazione e alle altre Funzioni Aziendali di Controllo.
Il Consiglio di Amministrazione di Banca Mediolanum S.p.A. ha approvato la 
“Compliance Policy” che fornisce le linee di indirizzo ed identifica i requisiti da 
rispettare per la definizione del modello di controllo sul rischio di conformità 
e per la corretta gestione (articolata nelle fasi di progettazione, realizzazione 
e manutenzione) di un modello di controllo sul rischio di non conformità di cui 
la Banca medesima si dota. 
I principi guida, l’architettura organizzativa ed i processi adottati dalla 
Funzione Compliance per il soddisfacimento della propria mission e le 
responsabilità/interazioni facenti capo alle Unità nelle quali la Funzione è 
articolata sono invece descritti nel “Regolamento della Funzione Compliance”. 
ANTIRICICLAGGIO
La Funzione Antiriciclaggio riferisce direttamente al Consiglio di 
Amministrazione della Banca, attivando regolari flussi informativi nei confronti 
del medesimo, e ha accesso a tutte le informazioni della Banca nonché a 
qualsiasi informazione rilevante per lo svolgimento dei propri compiti.
GRUPPO MEDIOLANUM
BILANCIO CONSOLIDATO 2018 773