INDICE CONSOLIDATO ESERCIZIO DNF
  evoluzione attraverso la costante ricerca di meccanismi finalizzati al 
miglioramento continuo dell’assetto del sistema e della sua efficacia 
ed efficienza; 
  tempestività attraverso la puntuale e veloce conoscenza e 
comunicazione dei livelli appropriati dell’impresa in grado di attivare 
gli opportuni interventi correttivi; 
  indipendenza delle funzioni di controllo di secondo livello dalle Unità 
Organizzative di linea, salvaguardando il principio di proporzionalità 
per le società controllate, garantendo pertanto un approccio di 
implementazione graduale per le realtà di dimensioni più contenute; 
  condivisione e coerenza fra tutte le unità organizzative e/o società 
appartenenti al medesimo Gruppo relativamente all’utilizzo di modelli 
e metodologie uniformi per la raccolta dei dati e delle informazioni e 
per l’analisi e la misurazione dei rischi, per quanto applicabili; 
  trasparenza e diffusione dei modelli, delle metodologie e dei criteri 
di analisi e misurazione utilizzati al fine di facilitare il processo di 
diffusione culturale e la comprensione delle logiche sottostanti le 
scelte adottate; 
  responsabilizzazione e delega da parte del Consiglio di 
Amministrazione verso le unità organizzative nella gestione diretta dei 
rischi cui sono esposti i processi aziendali. 
Il Gruppo Bancario Mediolanum ha provveduto a definire, nell’ambito dei 
processi che caratterizzano le differenti attività di business, il proprio Risk 
Appetite Framework (“RAF”) ovvero il livello di rischio, complessivo e per 
tipologia di rischio di specie, che intende assumere per il conseguimento dei 
propri obiettivi strategici, individuando le metriche oggetto di monitoraggio, le 
relative soglie di tolleranza ed i differenti limiti di rischio.
Al fine di garantire il rispetto dei principi sopra descritti, il Gruppo Bancario 
Mediolanum si è dotato di un sistema di policy interne che definiscono il 
quadro di riferimento generale per la gestione ed il controllo dei Rischi. 
I principali obiettivi di tali policy sono: 
  assicurare che il Sistema dei Controlli Interni sia in grado di individuare 
prontamente le anomalie significative e predisporre le adeguate 
misure correttive e/o mitigative; 
  garantire la condivisione e l’omogeneità delle regole e dei principi 
essenziali di gestione dei rischi all’interno del Gruppo;
  diffondere, secondo un processo strutturato, la cultura della gestione 
del rischio all’interno del Gruppo e favorire comportamenti e scelte 
operativi consapevoli e coerenti.
GRUPPO MEDIOLANUM
BILANCIO CONSOLIDATO 2018 273