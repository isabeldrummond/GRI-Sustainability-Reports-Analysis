INDICE CONSOLIDATO ESERCIZIO DNF
normale tra partecipanti al mercato alla data della valutazione”. Il fair value 
è quindi determinato sulla base dei valori di mercato. Gli argomenti relativi 
alla disclosure dei differenti livelli di fair value delle poste contabili soggette 
alla relativa valutazione, come richiesto dall’IFRS 13, sono stati adeguatamente 
trattati nella parte A della presente nota.
Metodologia e principi di classificazione degli strumenti finanziari
Le informazioni integrative previste dal principio contabile internazionale 
IFRS 7 possono essere sostanzialmente ricondotte alla classificazione in tre 
tipologie principali di rischio: 
  Rischio di Credito. Inteso come il rischio di subire delle perdite in 
conseguenza del deterioramento del merito creditizio sino al default 
sia della clientela retail/corporate sia delle controparti istituzionali nei 
confronti delle quali la banca si pone come creditrice nella propria 
attività di investimento, in conseguenza del quale il debitore possa non 
adempiere in tutto o in parte alle proprie obbligazioni contrattuali. 
  Rischio di Mercato. Definito come il rischio di subire delle perdite, 
anche rilevanti, legato allo sfavorevole andamento delle variabili di 
mercato sensibili alle attività di investimento proprie delle società del 
Gruppo Mediolanum, quali i tassi di interesse, i tassi di cambio, i corsi 
azionari, la volatilità, gli spread per i titoli obbligazionari. 
  Rischio di Liquidità. Il rischio di liquidità si manifesta in genere sotto 
forma di limiti allo smobilizzo delle attività. Più precisamente è il rischio 
che uno strumento finanziario non possa essere comprato o venduto 
senza una forte riduzione/aumento del prezzo (bid-ask spread) a 
causa della potenziale incapacità del mercato di accomodare la 
transazione parzialmente o completamente. Il rischio di liquidità viene 
inoltre definito come rischio relativo all’accesso al funding. Nell’ambito 
dei requisiti del Secondo Pilastro di Basilea 2 proprio del Gruppo 
Bancario, il regolatore ha previsto che le banche pongano in essere 
policy, procedure di gestione e metodologie di misurazione del rischio 
di liquidità (es. processo ILAAP). 
In base alle linee di business del Gruppo sono quindi riportate le principali 
dimensioni relative ai singoli rischi.
GRUPPO MEDIOLANUM
BILANCIO CONSOLIDATO 2018 276