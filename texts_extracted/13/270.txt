INDICE CONSOLIDATO ESERCIZIO DNF
PARTE E - INFORMAZIONI SUI RISCHI E SULLE RELATIVE 
POLITICHE DI COPERTURA
Premessa
Nelle discipline economiche l’importanza del concetto di rischio è cresciuta 
significativamente negli ultimi decenni a causa dei contesti operativi in cui 
operano molte aziende. L’attività di queste ultime, sia essa finanziaria o non 
finanziaria, risulta sempre caratterizzata da un certo margine di rischio, 
derivante dall’incertezza circa il raggiungimento degli obiettivi aziendali 
e quindi connesso, in ultima analisi, alla variabilità del valore economico 
futuro dell’azienda. Il rischio fino a poco tempo fa era considerato solo 
nella sua accezione negativa e l’obiettivo del management delle aziende 
era proteggere il business minimizzando o eliminando i rischi a tutti i 
costi. Essendo connaturato all’attività dell’impresa, il rischio deve essere 
considerato parte integrante della generazione di valore per gli azionisti, e 
si manifesta pertanto la necessità di definire un sistema di risk management 
finalizzato ad assicurare il controllo e il governo dello stesso. Letteralmente 
risk management significa “gestione del rischio” e tale attività identifica un 
processo attraverso il quale l’organizzazione gestisce il proprio business 
considerando i costi ed i benefici associati ad ogni azione da essa intrapresa. 
Lo scopo principale della funzione di risk management risulta essere quello 
di consentire all’impresa di ottenere benefici durevoli da ogni attività che 
essa svolge, contribuendo così a creare valore per l’azienda e per i suoi 
stakeholder. Gestire il rischio in maniera continua e graduale diventa 
parte della gestione strategica di ogni azienda consentendo di ridurre 
l’incertezza relativa al raggiungimento degli obiettivi aziendali, diminuendo di 
conseguenza le probabilità di fallimento e incrementando quelle di successo. 
Assetto organizzativo controllo dei rischi 
L’ambiente di controllo è l’elemento della cultura aziendale che determina 
il livello di sensibilità della direzione e del management alle esigenze di 
verifica. Esso costituisce la base per tutte le altre componenti del Sistema dei 
Controlli Interni. Il Sistema dei Controlli Interni (di seguito anche SCI) è definito 
come l’insieme delle regole, delle procedure e delle strutture organizzative 
volte a consentire, attraverso un adeguato processo di identificazione, 
misurazione, gestione e monitoraggio dei principali rischi, una conduzione 
dell’impresa sana, corretta e coerente con gli obiettivi prefissati. I fattori 
che influenzano l’ambiente di controllo sono: l’integrità, i valori etici e la 
GRUPPO MEDIOLANUM
BILANCIO CONSOLIDATO 2018 271