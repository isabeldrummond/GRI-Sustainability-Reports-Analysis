INDICE CONSOLIDATO ESERCIZIO DNF
Mantenendo il focus sull’App Mediolanum Wallet con cui è possibile pagare 
bollettini, effettuare ricariche telefoniche, ricariche di carte prepagate, 
bonifici e trasferimenti di denaro in real-time grazie ai servizi Jiffy P2P e Send 
Money by PayPal, anche nel corso del 2018 sono state presentate una serie 
di innovazioni quali il riconoscimento biometrico dell’iride con Samsung Pass 
e del volto, con Face ID, che migliorano la user experience nell’accesso e la 
sicurezza delle operazioni dispositive (Samsung Pass su dispositivi Samsung 
con scanner dell’iride; FaceID su iPhone X e successivi;) e, in ultimo, sempre 
integrato nell’App Mediolanum Wallet, ad Aprile è stato lanciato il nuovo 
servizio di pagamento Plick, (app per digitalizzazione degli assegni bancari).
Banca Mediolanum è la prima banca a rendere disponibile ai propri Clienti 
Plick, con cui è possibile disporre pagamenti in mobilità, tracciabili e non 
revocabili, verso chiunque in Europa, selezionando il giorno di pagamento, 
anche in una data futura, e senza la necessità di indicare l’IBAN del 
beneficiario, con un grande vantaggio a favore della smaterializzazione.
Sempre nel corso del 2018 Banca Mediolanum, oltre ad estendere il servizio 
Apple Pay, anche ai prodotti carte di credito e prepagato, ha ampliato la 
propria proposizione sui servizi di pagamento mobile con il lancio del servizio 
Samsung Pay (rivolto a tutti i clienti titolari di device Samsung compatibile) 
e del servizio Google Pay, attivabili su tutte le carte di pagamento in offerta: 
debito, credito e prepagato.
Banca Mediolanum è stato il primo istituto bancario italiano a rendere 
disponibile i servizi di mobile payment Apple Pay, Samsung Pay e ora Google 
Pay su tutte le carte di pagamento e a tutta la propria clientela.
In Spagna Banco Mediolanum ha acquisito Bizun, il servizio che consente di 
pagare con il cellulare in modo comodo, immediato e sicuro, e la possibilità 
di richiedere o inviare denaro contemporaneamente a più di un contatto, 
attraverso il numero dello smartphone. Una volta che l’operazione è stata 
confermata, i destinatari riceveranno l’importo immediatamente o la richiesta 
di pagamento. Innovazione che permette di smaterializzare e risparmiare 
tempo.
GRUPPO MEDIOLANUM
BILANCIO CONSOLIDATO 2018 790