INDICE CONSOLIDATO ESERCIZIO DNF
In ottemperanza ai requisiti normativi la Banca ha avviato un’attività 
progettuale volta a rispondere adeguatamente agli obblighi di:
  comunicazione dei costi, degli oneri e degli incentivi connessi ai 
prodotti finanziari e ai servizi di investimento distribuiti;
  product governance al fine di valutare adeguatamente il target di 
clienti a cui offrire i prodotti finanziari;
  garantire che il personale, che offre il servizio di consulenza in materia 
di investimenti, possieda adeguate competenze ed esperienze;
  rafforzamento delle politiche di gestione dei conflitti di interessi che 
potrebbero insorgere nello svolgimento dei servizi di investimento, 
nonché degli incentivi percepiti dalla Banca;
  valutare periodicamente l’adeguatezza degli investimenti e le 
motivazioni per cui le proposte di investimento sono considerate 
adeguate ai bisogni e alle caratteristiche del cliente.
Il 1° ottobre 2018 è entrata in vigore la Direttiva (UE) n. 2016/97 (cd IDD 
- Insurance Distribution Directive), recepita in Italia attraverso il Decreto 
Legislativo 21 maggio 2018, n. 68 e i successivi Regolamenti Attuativi IVASS n. 
39, 40 e 41/2018.
IDD agisce in un contesto di continuità con la Direttiva MiFID II, dettando 
disposizioni relative allo svolgimento delle attività di produzione e distribuzione 
di prodotti assicurativi, con lo scopo di incrementare la tutela dei clienti.
Mediolanum ha avviato un’attività progettuale che ha coinvolto le Banche e 
le Compagnie del Gruppo, al fine di recepire i requisiti definiti dalla normativa 
sui seguenti ambiti:
  POG (Product Oversight Governance): introduzione di nuovi presìdi in 
tema di ideazione, sviluppo, test e monitoraggio dei prodotti;
  Demands & Needs: raccolta e valutazione delle esigenze del cliente in 
fase precontrattuale, con divieto di proporre prodotti non rispondenti;
  Valutazione adeguatezza in regime di consulenza: emissione di 
una raccomandazione personalizzata per tutti i prodotti oggetto di 
consulenza;
  Informativa e trasparenza: introduzione di un nuovo set informativo 
di prodotto e rafforzamento della trasparenza su costi, coperture e 
rischi;
  Conflitti di interesse ed incentivi: consolidamento dei meccanismi a 
presidio dei conflitti di interesse e analisi delle logiche di incentivazione 
del distributore.
GRUPPO MEDIOLANUM
BILANCIO CONSOLIDATO 2018 797