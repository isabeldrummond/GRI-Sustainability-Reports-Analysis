INDICE CONSOLIDATO ESERCIZIO DNF
Lo SREP si basa in primo luogo sul confronto tra la Vigilanza e le banche; 
ciò consente alla Banca d’Italia e alla Banca centrale europea di acquisire 
una conoscenza più approfondita del processo ICAAP/ILAAP e delle ipotesi 
metodologiche sottostanti e alle banche di illustrare le motivazioni a sostegno 
delle proprie valutazioni. Le banche definiscono strategie e predispongono 
strumenti e procedure per determinare il capitale che esse ritengono 
adeguato - per importo e composizione - alla copertura permanente di tutti 
i rischi ai quali sono o potrebbero essere esposte, anche diversi da quelli per 
i quali è richiesto il rispetto dei requisiti patrimoniali. Il processo ICAAP/ILAAP 
è imperniato su idonei sistemi aziendali di gestione dei rischi e presuppone 
adeguati meccanismi di governo societario, una struttura organizzativa 
con linee di responsabilità ben definite, efficaci sistemi di controllo interno. 
La responsabilità di tale processo è rimessa agli organi societari, i quali ne 
definiscono in piena autonomia il disegno e l’organizzazione secondo le 
rispettive competenze e prerogative. Essi curano l’attuazione e promuovono 
l’aggiornamento dell’ICAAP/ILAAP, al fine di assicurarne la continua 
rispondenza alle caratteristiche operative e al contesto strategico in cui la 
banca opera. Il processo ICAAP/ILAAP deve essere documentato, conosciuto 
e condiviso dalle strutture aziendali e sottoposto a revisione interna. Il 
processo di controllo prudenziale si conforma al principio di proporzionalità, 
in base al quale: 
  i sistemi di governo societario, i processi di gestione dei rischi, i 
meccanismi di controllo interno e di determinazione del capitale 
ritenuto adeguato alla copertura dei rischi devono essere commisurati 
alle caratteristiche, alle dimensioni e alla complessità dell’attività 
svolta dalla banca; 
  la frequenza e l’intensità dello SREP tengono conto della rilevanza 
sistemica, delle caratteristiche, delle dimensioni e della complessità 
delle banche.
IL GRUPPO BANCARIO: RISK APPETITE FRAMEWORK E 
MAPPATURA DEI RISCHI RILEVANTI
Il RAF, approvato dall’Organo di Supervisione Strategica della Capogruppo, 
riassume le strategie di assunzione dei rischi rappresentando l’assetto 
complessivo entro cui è prevista la gestione dei rischi assunti, anche 
attraverso la definizione della massima tolleranza al rischio di specie, con 
la conseguente articolazione del presidio adottato a livello complessivo e 
declinato per ogni singolo rischio rilevante. Il RAF come strumento in grado 
di far convergere l’attenzione sul profilo di rischio del Gruppo Bancario 
GRUPPO MEDIOLANUM
BILANCIO CONSOLIDATO 2018 280