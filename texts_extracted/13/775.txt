INDICE CONSOLIDATO ESERCIZIO DNF
RISCHI E POLITICHE DI GESTIONE CON I FORNITORI
L’azienda ritiene fondamentale il ruolo ricoperto dai fornitori in quanto questi 
ultimi concorrono alla realizzazione dell’obiettivo di soddisfazione dei bisogni 
connessi all’acquisto di beni e servizi.
Ai fornitori di Banca Mediolanum viene richiesta la compilazione di un 
questionario nel portale aziendale dedicato. All’interno del questionario vengono 
richieste molteplici informazioni che, oltre a permettere la valutazione del 
fornitore in termini di solidità, analizzano anche aspetti come: 
  L’elevato livello di servizio; 
  La massima affidabilità; 
  La garanzia di assistenza e tempestività nell’erogazione dei servizi offerti; 
  Il rispetto di comportamenti responsabili ed etici, anche nei confronti 
dell’ambiente e della collettività.
Nel corso dell’anno 2017, in concomitanza con l’emissione del nuovo 
“Regolamento del Processo degli Acquisti”, sono stati predisposti modelli 
contrattuali da utilizzare a seconda della tipologia di servizio da acquistare. 
Al loro interno prevedono, in particolare, anche l’esplicita autorizzazione da 
parte del Gruppo Mediolanum dell’eventuale utilizzo, da parte del fornitore, di 
società in regime di subappalto. Inoltre, per il tema di gestione del rischio è stata 
erogata una prima giornata di formazione a tutto l’organico dell’ufficio acquisti 
in collaborazione con il “Consorzio ABC” e l’Ing. Riccardo Colangelo docente 
presso l’Università la Luiss e l’Università di Roma Tor Vergata. L’obiettivo del 
corso è stato quello di applicare conoscenze, metodologie e strumenti di risk 
management al processo d’acquisto suggerendo strumenti e metodologie quali 
ad esempio Matrici dei rischi, la mappa delle classi dei rischi di acquisto e la 
metodologia per la loro gestione. Per l’anno 2019 seguiranno ulteriori giornate di 
follow-up per esercitazioni ed aggiornamenti delle metodologie spiegate in aula. 
Nell’anno 2017 si è proceduto all’aggiornamento della “Policy Acquisti” e del 
“Regolamento del Processo degli Acquisti” entrambi approvati dal Consiglio di 
Amministrazione al fine di recepire il regolamento di processo “Rapporti con i 
Fornitori - Gestione documenti validi ai fini del D. Lgs. 81/08 “Testo unico sulla 
salute e sicurezza sul lavoro” e della normativa in ambito Giuslavoristico”.
Nell’ottica di adottare un Procurement sempre più sostenibile il Gruppo 
Mediolanum predilige l’acquisto di prodotti, quali ad esempio sedie, scrivanie, 
tavoli, ecc. che siano riciclabili e permettano un risparmio di costi in fase di 
smaltimento e riduzione del materiale inquinante.
Particolare attenzione viene posta anche su alcune iniziative commerciali che 
vedono l’impiego di prodotti, e la collaborazione con realtà imprenditoriali, 
colpite da calamità naturali.
GRUPPO MEDIOLANUM
BILANCIO CONSOLIDATO 2018 776