INDICE CONSOLIDATO ESERCIZIO DNF
patrimonio netto a seconda del mezzo di pagamento definito. Dopo la 
rilevazione iniziale, l’avviamento è misurato al costo al netto di riduzioni 
durevoli di valore cumulate. Al fine di verificare la presenza di riduzioni 
durevoli di valore, l’avviamento acquisito in un’aggregazione aziendale è 
allocato, alla data di acquisizione, alle singole unità generatrici di flussi del 
Gruppo o ai gruppi di unità generatrici di flussi che dovrebbero beneficiare 
dalle sinergie dell’aggregazione, indipendentemente dal fatto che altre attività 
o passività dell’acquisita siano assegnate a tali unità o raggruppamenti di 
unità. Quando l’avviamento costituisce parte di una unità generatrice di flussi 
(gruppo di unità generatrici di flussi) e parte dell’attività interna a tale unità 
viene ceduta, l’avviamento associato all’attività ceduta è incluso nel valore 
contabile dell’attività per determinare l’utile o la perdita derivante dalla 
cessione. L’avviamento ceduto in tali circostanze è misurato sulla base dei 
valori relativi dell’attività ceduta e della porzione di unità mantenuta in essere.
I risultati economici di una controllata acquisita nel corso del periodo sono 
inclusi nel bilancio consolidato a partire dalla data della sua acquisizione. Per 
contro, i risultati economici di una controllata ceduta sono inclusi nel bilancio 
consolidato fino alla data in cui il controllo è cessato. La differenza tra il 
corrispettivo di cessione e il valore contabile alla data di dismissione è rilevata 
nel conto economico. I bilanci della Capogruppo e delle altre società utilizzati 
per predisporre il bilancio consolidato fanno riferimento alla stessa data. Ove 
necessario, i bilanci delle società consolidate eventualmente redatti in base a 
criteri contabili diversi sono resi conformi ai principi contabili del Gruppo. 
Consolidamento con il metodo del patrimonio netto
Il metodo del patrimonio netto prevede l’iscrizione iniziale della 
partecipazione al costo ed il suo successivo adeguamento sulla base della 
quota di pertinenza del risultato e delle altre variazioni di patrimonio netto 
della partecipata.
Il pro quota dei risultati d’esercizio della partecipata è rilevato in specifica 
voce del conto economico consolidato così come il pro quota delle variazioni 
di patrimonio netto della partecipata, diverse dalle operazioni con gli 
azionisti, è rilevato in specifica voce del conto economico complessivo. Se 
esistono evidenze che il valore di una partecipazione possa aver subito una 
riduzione, si procede alla stima del valore recuperabile della partecipazione 
stessa, tenendo conto del valore attuale dei flussi finanziari futuri che 
la partecipazione potrà generare, incluso il valore di dismissione finale 
dell’investimento. Qualora il valore di recupero risulti inferiore al valore 
contabile, la relativa differenza è rilevata nel conto economico.
GRUPPO MEDIOLANUM
BILANCIO CONSOLIDATO 2018 123