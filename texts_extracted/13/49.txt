INDICE CONSOLIDATO ESERCIZIO DNF
TASSI DI INTERESSE ARMONIZZATI IN ITALIA E NELL’AREA DELL’EURO 
Relativamente ai tassi di interesse applicati nell’Area Euro sulle nuove 
operazioni di finanziamento alle società non finanziarie di importo fino ad 
un milione di euro, gli ultimi dati disponibili (a novembre 2018) li indicano al 
2,02% (2,00% il mese precedente; 2,13% a novembre 2017), un valore che 
si raffronta con l’1,98% praticato in Italia (1,96% ad ottobre 2018; 2,00% a 
novembre 2017).
I tassi applicati sulle nuove operazioni di prestito alle imprese di ammontare 
superiore ad un milione di euro risultano a novembre 2018 pari all’1,30% 
nella media dell’Area Euro (1,27% ad ottobre 2018; 1,30% a novembre 2017), 
un valore che si raffronta all’1,06% applicato dalle banche italiane (1,12% ad 
ottobre 2018; 1,03% a novembre 2017).
Nel mese di novembre 2018, infine, il tasso sui conti correnti attivi e prestiti 
rotativi alle famiglie si posiziona al 4,53% in Italia, 4,59% ad ottobre 2018 
(5,00% a novembre 2017), un livello che si raffronta al 5,93% dell’Area Euro 
(5,98% nel mese precedente; 6,21% un anno prima).
GLI IMPIEGHI DEL GRUPPO MEDIOLANUM
Banca Mediolanum
I crediti nei confronti della clientela (voce 40) esclusi i titoli di debito, riportano 
un saldo di 8.960,4 milioni di euro a fine 2018, registrando un aumento del 
14,7% rispetto al periodo di confronto (31/12/2017: 7.813,6 milioni di euro). 
La dinamica di incremento è da imputare principalmente al raddoppio dei 
finanziamenti in conto corrente (556,4 milioni di euro rispetto a 278,6 milioni 
di euro del 2017, +99,7%), alla crescita dei mutui residenziali (6.391,8 milioni di 
euro rispetto a 5.815,8 milioni di euro dell’esercizio precedente, +9,9%) e alla 
crescita dei margini di cassa per l’operatività su MTS che passano da 342,2 
milioni di euro del 2017 a 606,5 milioni di euro del 2018; sostanzialmente quasi 
invariati, invece, i prestiti personali che si attestano a 1.400,2 milioni di euro 
rispetto a 1.353,6 milioni di euro del 2017 con un incremento del 3,4%.
Si sottolinea che anche nel 2018 non sono presenti in portafoglio mutui 
concessi a favore di clientela definita “subprime” o denominati in valuta, 
mentre si è confermata anche per l’esercizio in esame la volontà della Banca, 
rafforzata attraverso una mirata strategia di pricing, di adottare una politica 
di credito particolarmente prudente e orientata a non accogliere operazioni 
ad elevato rischio creditizio. 
Circa la qualità del portafoglio crediti, il saldo delle posizioni deteriorate a 
GRUPPO MEDIOLANUM
BILANCIO CONSOLIDATO 2018 50