INDICE CONSOLIDATO ESERCIZIO DNF
finanziari e (ii) conseguentemente optato per assumere una logica di gestione 
degli strumenti finanziari volta a privilegiare la stabilità nella raccolta dei flussi 
finanziari nel medio - lungo termine del portafoglio titoli a discapito della 
possibilità di cogliere eventuali opportunità di mercato. Ciò in discontinuità 
con i periodi passati, nei quali la logica di gestione dei portafogli era più 
rivolta alla gestione attiva dei medesimi, consentendo anche prese di 
profitto sul comparto HtC&S, che hanno contribuito in maniera rilevante 
al conseguimento dei risultati economici. Ciò ha comportato la necessità 
di rivedere in ottica strategica le logiche di gestione di tutti gli investimenti. 
In particolare, post rivisitazione delle logiche di gestione, il portafoglio 
Held to Collect (HtC) è diventato il portafoglio prevalente in sostituzione 
del precedente portafoglio HtC&S. Il portafoglio HtC ha infatti l’obiettivo 
prevalente di recuperare i flussi di cassa in un’ottica ALM (asset liability 
management) privilegiando la componente cedolare degli investimenti e il 
loro mantenimento fino a scadenza. Per contro, post rivisitazione delle logiche 
di gestione, il portafoglio HtC&S è stato riservato esclusivamente a strumenti 
finanziari di breve termine, e ha come obiettivo il mero soddisfacimento di 
esigenze di liquidità, quindi con una logica sostanzialmente differente dal 
passato che prevedeva, come ricordato, realizzi in chiave opportunistica.
Successivamente alla decisione strategica assunta dall’Organo Amministrativo, 
e in coerenza con quanto richiesto dai principi contabili internazionali IAS-
IFRS, sono state effettuate tutte le azioni necessarie a declinare la nuova 
strategia deliberata. In particolare: si è deciso (i) il riassetto dell’unità 
organizzativa Tesoreria con la creazione di unità specifiche, distinguendo 
quelle dedicate all’operatività di lungo termine da quelle focalizzate sul 
breve termine; (ii) la rivisitazione del sistema di remunerazione funzionale 
al conseguimento dei nuovi obiettivi delle unità create; (iii) la modifica 
delle previsioni finanziarie in funzione della nuova operatività e (iv) la 
puntuale regolamentazione di settore inclusa la definizione specifica delle 
caratteristiche dei titoli da includere nei differenti portafogli. Con riguardo a 
tale ultimo punto, si segnala che tutti i titoli a tasso variabile e i titoli a tasso 
fisso di medio/lungo periodo sono assegnati al portafoglio HtC in quanto 
secondo la Banca maggiormente coerenti con la raccolta stabile,
mentre i titoli a reddito fisso di breve durata sono considerati
maggiormente funzionali a soddisfare esigenze di liquidità, obiettivo
proprio del nuovo portafoglio HtC&S.
Tutte le azioni citate sono state poste in essere entro il 30 settembre 2018. 
Il principio contabile IFRS 9 prevede che la rilevanza contabile di un cambio di 
business model sussista se:
GRUPPO MEDIOLANUM
BILANCIO CONSOLIDATO 2018 503