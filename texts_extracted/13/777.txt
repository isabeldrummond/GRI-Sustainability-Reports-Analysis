INDICE CONSOLIDATO ESERCIZIO DNF
MAPPATURA DEGLI STAKEHOLDER E ATTIVITÀ DI ENGAGEMENT
1)  Identificazione dei soggetti, secondo un approccio multi stakeholder, 
appartenenti a differenti categorie, tenendo in considerazione il 
settore di riferimento e il modello di business. Le varie categorie 
coinvolte sono: Dipendenti, Rete di vendita, Istituzioni e Regolatori, 
Media, Clienti, Collettività, Fornitori, Azionisti e Comunità Finanziaria, 
Associazioni di categoria, in linea con il perimetro di reporting 
(conglomerato di Gruppo).
2) Organizzazione di diverse modalità di ascolto, ad esempio: workshop, 
questionari, interviste, sentiment analysis. Le opinioni che ne 
scaturiscono sono di tipo qualitativo e quantitativo.
3) Analisi dei risultati attraverso criteri aderenti al modello di Sostenibilità 
del Gruppo e costruzione del modello con i parametri identificati.
DEFINIZIONE MATRICE DI MATERIALITÀ
Prendendo le mosse dalla mappatura degli stakeholder e dalle informazioni 
scaturite dall’attività di engagement, gli output vengono elaborati per 
identificare i temi più rilevanti e significativi, per il business del Gruppo, 
in termini di sostenibilità economica e anche ambientale, sociale e di 
governance (temi ESG - Environmental, Social and Governance). Inoltre, 
l’analisi consente di individuare gli aspetti che sono ritenuti materiali, ovvero 
che riflettono gli impatti significativi per l’organizzazione da un punto di vista 
economico, ambientale e sociale, che influenzano in modo sostanziale le 
valutazioni e le decisioni degli stakeholder e che permettono al Gruppo di 
creare valore nel breve, nel medio e nel lungo termine. Tali aspetti sono 
riconducibili a sei aree tematiche: Governance e Compliance, Responsabilità 
economica, Responsabilità verso i Clienti, Responsabilità verso le risorse 
umane, Responsabilità sociale e Responsabilità ambientale. I temi individuati 
vengono valutati in termini di priorità, rischi correlati, ambiti di azioni 
prioritarie e azioni specifiche. Inoltre, i risultati dell’analisi di materialità 
vengono rappresentati attraverso un grafico, definito Matrice di materialità 
che riporta, sia l’interesse per l’azienda, sia l’interesse per gli stakeholder. 
Questa rappresentazione permette di valutare la significatività (definita 
“materialità”) di ogni tema. La matrice di materialità, predisposta dall’Unità 
Corporate Social Responsibility, è soggetta ad una valutazione preliminare da 
parte del Comitato Rischi e successiva approvazione da parte del Consiglio di 
Amministrazione.
GRUPPO MEDIOLANUM
BILANCIO CONSOLIDATO 2018 778