INDICE CONSOLIDATO ESERCIZIO DNF
FUNZIONE DI INTERNAL AUDITING 
La Funzione di Internal Auditing effettua un costante presidio finalizzato a 
verificare l’efficacia e l’efficienza del sistema dei controlli, evidenzia le eventuali 
mancanze presenti nel sistema, nelle procedure e nelle policy, verifica ed 
integra l’efficacia del complessivo processo di gestione dei rischi finanziari, di 
credito e operativi. L’Internal Auditing svolge un’attività indipendente ed obiettiva 
di revisione interna e consulenza, finalizzata al miglioramento dell’efficacia 
e dell’efficienza dell’organizzazione e del complessivo sistema dei controlli 
interni. Controlla, anche con verifiche in loco, la regolarità dell’operatività e 
valuta la funzionalità del complessivo sistema dei controlli interni, portando 
all’attenzione del Consiglio di Amministrazione e dell’Amministratore Delegato 
i possibili miglioramenti alle politiche di gestione dei rischi, agli strumenti di 
misurazione e ai processi di governance. Effettua le predette attività anche 
per le società appartenenti al Gruppo con le quali ha stipulato uno specifico 
contratto; svolge, inoltre, attività di coordinamento a livello di Gruppo nei 
confronti delle Funzioni omologhe presso le controllate e consociate. Riferisce 
periodicamente sui risultati della propria attività al Consiglio di Amministrazione, 
al Collegio Sindacale e al Comitato Rischi. In caso di gravi irregolarità, riferisce 
immediatamente al Collegio Sindacale e al Consiglio di Amministrazione.
COMITATO RISCHI 
È l’organo collegiale che assiste il Consiglio di Amministrazione nella 
valutazione, effettuata almeno con cadenza annuale, della conformità, 
dell’adeguatezza e dell’effettivo funzionamento del Sistema dei Controlli 
Interni, assicurandosi che i principali rischi aziendali, compreso il rischio di 
credito, siano correttamente identificati e misurati, gestiti e monitorati in modo 
adeguato. Il Comitato assiste il Consiglio di Amministrazione nei compiti 
riguardanti la determinazione delle linee di indirizzo del Sistema di Controllo 
Interno della Società e delle sue controllate e nella periodica verifica della 
sua adeguatezza e del suo effettivo funzionamento. In tale ambito particolare 
attenzione deve essere riposta dal Comitato a tutte quelle attività strumentali 
e necessarie affinché il Consiglio possa addivenire ad una corretta ed 
efficace determinazione del RAF (Risk Appetite Framework) e delle politiche 
di governo dei rischi. A tal proposito assiste il Consiglio di Amministrazione 
nella determinazione delle linee generali dell'ICAAP/ILAAP ed esprime un 
parere in merito all'attuazione delle stesse, nonché delle relative risultanze con 
oggetto l'adeguatezza patrimoniale e la gestione ed il controllo del rischio di 
liquidità della Banca e del Gruppo, nonché i risultati dell'auto-valutazione della 
GRUPPO MEDIOLANUM
BILANCIO CONSOLIDATO 2018 597