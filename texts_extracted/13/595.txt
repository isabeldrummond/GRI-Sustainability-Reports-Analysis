INDICE CONSOLIDATO ESERCIZIO DNF
ed identificazione di azioni di mitigazione dei rischi di non conformità.
La Funzione Compliance di Banca Mediolanum S.p.A. cura altresì il presidio 
dei rischi di non conformità anche per conto delle società italiane del Gruppo 
Bancario Mediolanum con le quali ha stipulato appositi accordi di servizio.
La Funzione cura inoltre lo svolgimento in outsourcing, per conto della Funzione 
Risk Management della Banca e delle altre società italiane del Gruppo 
Mediolanum, gli assessment sui rischi operativi e reputazionali, nell’ambito 
delle attività di assessment integrato, secondo una pianificazione condivisa con 
la Funzione di Risk Management ed attiva appositi flussi informativi sugli esiti 
dell’attività svolta.
In considerazione del modello di business adottato dalla Banca, particolare 
attenzione è posta dalla Funzione alle attività di controllo sull’operato della Rete 
di Consulenti Finanziari di cui la medesima si avvale. Il controllo sull’attività della 
Rete di Vendita e le azioni di mitigazione dei relativi rischi connessi rappresenta 
un elemento fondamentale del Sistema dei Controlli Interni. In particolare, nel 
corso dell’esercizio l’Unità Controlli Preventivi Rete ha operato finalizzando 
le ricorrenti analisi e verifiche di secondo livello sull’operatività della Rete 
di vendita, con l’obiettivo di assicurarne la costante e piena conformità alla 
normativa vigente in materia di collocamento ed offerta fuori sede. Verifiche ed 
accertamenti sono stati condotti sia presso gli uffici privati dei Family Banker® 
che presso gli archivi centrali: unitamente a dette verifiche sono stati altresì 
monitorati, tramite appositi indicatori quantitativi e statistici, potenziali rischi 
operativi e di reputazione connessi all’attività della Rete di Vendita.
L’Unità Controlli Preventivi Rete si è inoltre avvalsa del supporto delle risorse del 
Banking Center, per lo svolgimento di attività integrative di controllo dirette sui 
clienti, anche mediante tecniche di comunicazione e di informazione a distanza.
Al temine di tali verifiche, sono stati programmati i necessari interventi per 
sanare le anomalie riscontrate e, ove necessario, sono stati presi provvedimenti 
sanzionatori o revocatori nei confronti dei promotori coinvolti.
Nel corso dell’anno 2018 i possibili casi di episodi fraudolenti commessi da 
Family Banker® e segnalati all’Organo di Vigilanza sono stati n. 9 (dei quali n. 4 
per appropriazione indebita) contro n. 4 casi (n. 3 riferibili ad appropriazione di 
capitali) del 2017, con la conferma di una stabile e ridotta frequenza di sinistri 
relativi alla malversazione in relazione alla media della stessa negli ultimi 10 anni.
A maggior tutela della Banca è stata inoltre rinnovata anche per il 2018, la 
polizza stipulata a copertura degli eventuali illeciti commessi dalla Rete di 
vendita a danno dei clienti.
La Funzione riferisce infine al Consiglio di Amministrazione, sulla complessiva 
situazione del rischio di non conformità nelle sue varie componenti.
GRUPPO MEDIOLANUM
BILANCIO CONSOLIDATO 2018 596