INDICE CONSOLIDATO ESERCIZIO DNF
Qualora alla data di valutazione sia riscontrabile un significativo 
incremento della rischiosità creditizia dello strumento, la perdita 
attesa è misurata entro un orizzonte temporale che copra la vita dello 
strumento fino a scadenza (Lifetime Expected Credit Loss). Per quanto 
riguarda il portafoglio crediti, i criteri definiti per la determinazione 
dello stage 2 sono: deterioramento del rating, classificazione forborne, 
scaduto oltre i 30 giorni e classificazione interna nell’ambito del 
processo di monitoraggio andamentale. Con riferimento al portafoglio 
titoli, la classificazione in stage 2 è funzione del deterioramento del 
rating dell’isin o dell’emittente in base alle politiche interne definite 
dalla banca.
  Stage 3: esposizioni il cui rischio creditizio si è incrementato al punto 
che lo strumento è considerato impaired, ossia classificato tra i crediti 
non-performing; questo stage include anche gli strumenti finanziari 
in default. In quest’ultima categoria rientrano tutte quelle attività che 
presentano oggettive evidenze di impairment.
Il calcolo dell’ECL del portafoglio crediti avviene sulla base dei rating attribuiti 
ai differenti segmenti di clientela (Retail/Corporate) elaborati dalla procedura 
Cedacri CRS (Credit Rating System). Per il calcolo dell’ECL lifetime ad ogni 
singolo rating si associa una curva di PD fino ad un massimo di 30 anni. La 
curva di PD lifetime individua la probabilità che un prenditore (associato ad 
una certa classe di rating) partendo dalla data di reporting vada in default 
entro l’anno relativo al nodo della curva. Il processo di aggiornamento si 
completa con l’integrazione nelle stime di una componente forward looking 
sui primi tre anni della curva PD in dipendenza degli scenari macroeconomici 
stimati. Per quanto riguarda la valutazione dell’LGD, si distingue tra il 
“segmento privati” per il quale si applica una percentuale di LGD distinta per 
tipologia di rapporto e quantificata sulla base delle analisi di benchmark di 
mercato e delle evidenze interne in termini di tassi di recupero ed il “segmento 
corporate” per il quale si applicano i modelli econometrici implementati 
da Cedacri nell’ambito della procedura CRS. Per il calcolo della ECL del 
portafoglio titoli, gli strumenti finanziari sono suddivisi in tre categorie in base 
al segmento di appartenenza dell’emittente: Istituzioni finanziarie, Imprese 
e Governativi. Il rating associato ad ogni emissione viene stabilito tramite i 
criteri descritti nelle policy interne. Per ogni segmento sono state sviluppate le 
relative curve di PD ed LGD impiegando le best practice di mercato e tenendo 
conto delle peculiarità dei portafogli.
GRUPPO MEDIOLANUM
BILANCIO CONSOLIDATO 2018 604