INDICE CONSOLIDATO ESERCIZIO DNF
maggiori redditi che saranno eventualmente definiti in sede arbitrale. 
Inoltre, per le annualità dal 2019 e seguenti, alla data di approvazione dei 
bilanci entrambe le società hanno avviato formale istanza alle competenti 
autorità per l’apertura della procedura prevista dalla Convenzione Bilaterale 
in essere fra l’Italia e l’Irlanda, procedura che consentirà di addivenire a un 
accordo - Advance Pricing Agreement - sul valore di retrocessione delle 
commissioni di gestione.
In merito il Gruppo Mediolanum, tenuto conto di una probabile formulazione 
di contestazioni fiscali per le annualità 2014 - 2018, ha comunque ritenuto 
opportuno svolgere una valutazione del rischio di soccombenza della passività. 
In tale contesto il Gruppo ha maturato la consapevolezza che l’esito della 
Convenzione arbitrale europea potrebbe divergere in parte dalle considerazioni 
sviluppate in merito all’appropriatezza della politica dei prezzi effettivamente 
applicata. Ai fini della valutazione del rischio la Banca e Mediolanum Vita, 
supportate da un esperto fiscale con esperienza specifica in tematiche 
relative ai prezzi di trasferimento, hanno quindi tenuto conto di tale aspetto 
considerando il rischio di un’applicazione dell’aliquota di retrocessione, 
limitatamente alle sole commissioni di gestione, allineata a quanto concordato 
con l’Agenzia delle Entrate nell’ambito del citato accordo transattivo. La stima 
della passività ha inoltre tenuto conto della circostanza che la Convenzione 
arbitrale europea prevedrebbe in ogni caso di eliminare i fenomeni di doppia 
imposizione nonché l’impianto sanzionatorio. Infine, poiché si reputa che la 
Convenzione arbitrale europea sia la sede di un vaglio imparziale e tecnico 
per trattare le tematiche legate all’adeguatezza dei prezzi di trasferimento, 
la passività potenziale è stata stimata tenendo conto esclusivamente della 
maggiore retrocessione delle commissioni di gestione ritenendo, sulla base 
della prassi prevalente, assolutamente remota la possibilità di retrocedere le 
commissioni di performance. 
In definitiva il Gruppo reputa che, pur ritenendo adeguate le attuali condizioni 
praticate in temi di prezzi di trasferimento (retrocessione pari al 57,43%), nel 
contesto di una procedura internazionale sia probabile effettuare un esborso 
che nella stima è stato parametrato alle maggiori retrocessioni di commissioni 
di gestione sulla base dell’aliquota del 64,25% concordata con l’Agenzia delle 
Entrate nell’ambito della recente transazione.
Il Gruppo Mediolanum ha quindi accantonato un fondo fiscale pari a circa euro 
27,2 milioni di euro, di cui 20,2 milioni di euro afferenti Banca Mediolanum e 7,0 
milioni di euro afferenti Mediolanum Vita. 
Si segnala che anche la società lussemburghese Gamax Management AG 
è stata interessata da una contestazione legata all’esterovestizione che è 
stata riconvertita in un diverso istituto fiscale, attinente alla tematica dei 
GRUPPO MEDIOLANUM
BILANCIO CONSOLIDATO 2018 97