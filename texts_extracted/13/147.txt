INDICE CONSOLIDATO ESERCIZIO DNF
di copertura di fair value, che ha l’obiettivo di coprire l’esposizione alla 
variazione del fair value di una posta di bilancio attribuibile ad un particolare 
rischio. In particolare, la Società ha attivato operazioni di copertura del fair 
value di un portafoglio di mutui a tasso fisso coprendo il rischio di tasso 
d’interesse.
Solo gli strumenti che coinvolgono una controparte esterna al Gruppo 
possono essere designati come strumenti di copertura. Non possono inoltre 
essere oggetto di copertura importi netti rinvenienti dallo sbilancio di attività e 
passività finanziarie.
I derivati di copertura sono valutati al fair value. Trattandosi di copertura di 
fair value, la variazione di fair value dell’elemento coperto è compensata 
dalla variazione di fair value dello strumento di copertura. Tale 
compensazione è riconosciuta attraverso la rilevazione a conto economico 
delle variazioni di fair value, riferite sia all’elemento coperto (per quanto 
riguarda le variazioni prodotte dal fattore di rischio sottostante), sia allo 
strumento di copertura.
L’eventuale differenza, che rappresenta la parziale inefficacia della copertura, 
ne costituisce di conseguenza l’effetto economico netto. La determinazione 
del fair value è basata su prezzi rilevati in mercati attivi, su prezzi forniti da 
operatori di mercato o su modelli interni di valutazione, generalmente utilizzati 
dalla pratica finanziaria, che tengono conto di tutti i fattori di rischio correlati 
agli strumenti e che sono basati su dati rilevabili sul mercato.
Lo strumento derivato è designato di copertura se esiste una documentazione 
formalizzata della relazione tra lo strumento coperto e lo strumento di 
copertura e se è efficace nel momento in cui la copertura ha inizio e, 
prospetticamente, durante tutta la vita della stessa. L’efficacia di una 
relazione di copertura dipende dalla misura in cui le variazioni di fair value 
dello strumento coperto risultano compensate da quelle dello strumento 
di copertura. La relazione di copertura si ritiene generalmente efficace se, 
all’inizio della copertura e nei periodi successivi, le variazioni di fair value 
dello strumento finanziario di copertura sono compensate dalle variazioni di 
fair value dello strumento coperto e se i risultati effettivi risultano ricompresi 
all’interno di un definito intervallo (80%-125%).
La valutazione dell’efficacia è effettuata ad ogni chiusura di bilancio o in 
occasione della redazione delle situazioni infrannuali utilizzando: 
  test prospettici, che giustificano l’applicazione della contabilizzazione 
di copertura, in quanto ne dimostrano l’efficacia attesa; 
  test retrospettivi, che evidenziano il grado di efficacia della copertura 
raggiunto nel periodo cui si riferiscono. In altre parole, misurano 
GRUPPO MEDIOLANUM
BILANCIO CONSOLIDATO 2018 148