INDICE CONSOLIDATO ESERCIZIO DNF
oltre alle indennità dovute contrattualmente, con propria regolamentazione 
volontaria, unilaterale e discrezionale, riconosce delle indennità aggiuntive 
e premiali a favore dei propri promotori finanziari. Tali indennità, costituite 
da un’Indennità di Portafoglio e/o Struttura, e un’Indennità per i Promotori 
Manager prevedono quanto segue. L’Indennità di Portafoglio e Struttura 
consiste, a seconda dei casi, in un compenso relativo al valore del portafoglio 
clienti o della struttura agenti gestiti da un promotore finanziario. Il 
regolamento adottato disciplina la fattispecie del trasferimento tra promotori 
finanziari della responsabilità nella gestione di portafogli della clientela della 
banca ovvero dell’affiancamento e assistenza di una struttura di promotori 
finanziari. Le fattispecie del trasferimento si realizzano con l’uscita di un 
promotore finanziario, per effetto della risoluzione del rapporto agenziale 
ed il subentro di un altro promotore finanziario, e con la riassegnazione di 
portafogli e/o di strutture tra promotori finanziari. La Banca mantiene un 
ruolo attivo nel processo di individuazione del promotore subentrante. Il 
regolamento prevede all’atto del trasferimento: 
  il riconoscimento al promotore finanziario cedente - fermo il possesso 
di taluni requisiti soggettivi e al mancato svolgimento di attività 
concorrenziali nel biennio successivo alla cessazione dell’incarico - 
di un’indennità derivante dalla valorizzazione del portafoglio ceduto 
ovvero della struttura ceduta, secondo criteri predeterminati e
  il correlativo addebito al promotore finanziario subentrante di un 
onere di importo equivalente, pari al valore del portafoglio e/o 
struttura acquisiti in gestione.
La Banca si interpone tra cedente e subentrante, provvedendo a pagare 
direttamente il promotore cedente (al termine del 3° anno) e ad esercitare 
il diritto di rivalsa sul promotore subentrante (in 3 o 5 anni). Entrambi 
questi flussi finanziari non prevedono l’applicazione di un tasso di interesse 
nell’operatività attualmente in essere. Resta inteso che qualora non venga 
identificato nessun subentrante, al promotore cedente non viene riconosciuta 
alcuna indennità. Il calcolo attuariale ha considerato l’effetto dei futuri 
mismatch finanziari legati alla differente tempistica tra pagamenti e incassi e 
all’assenza di un tasso di interesse come da operatività attualmente in essere, 
tenendo altresì conto di un fattore di rischio di controparte, con l’applicazione 
di un tasso di attualizzazione. 
L’Indennità Promotori Manager è riferita agli agenti che svolgono attività di 
assistenza e coordinamento il cui compenso è basato su specifici parametri 
commerciali e viene riconosciuta al conseguimento della pensione di 
vecchiaia - condizionato al mancato svolgimento di attività concorrenziali 
nel biennio successivo alla cessazione dell’incarico - ovvero nei casi invalidità 
GRUPPO MEDIOLANUM
BILANCIO CONSOLIDATO 2018 237