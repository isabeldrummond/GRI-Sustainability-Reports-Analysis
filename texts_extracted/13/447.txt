INDICE CONSOLIDATO ESERCIZIO DNF
non abbia i requisiti per poter essere iscritto contabilmente.
Sempre nell’ambito di tale accordo e per le annualità successive al 2013 
l’Agenzia ha già palesato la volontà di procedere alla luce dei medesimi 
metodi utilizzati per le contestazioni relative al periodo 2010-2013. 
Poiché la materia oggetto delle contestazioni mosse dall’amministrazione 
fiscale italiana ha natura estimativa ed interessando società residenti in due 
diversi Paesi, è intenzione di Banca Mediolanum rimettere la definizione 
ultima del corrispettivo dovuto per le transazioni alla competenza delle 
autorità fiscali italiane e irlandese. Pertanto, Banca Mediolanum utilizzerà 
gli strumenti giuridici messi a disposizione dalle norme internazionali al 
fine di definire le annualità successive al 2013. Ciò consentirà di addivenire 
ad una valutazione imparziale e tecnica della materia. Si ritiene che l’esito 
di dette valutazioni dovrebbe confermare, in linea ideale, l’attuale politica 
di transfer price adottata, convinti che la retrocessione del 57,43% delle 
commissioni di gestione, senza retrocessione di alcuna commissione di 
performance, rappresenti un corrispettivo corrispondente a quello che si 
sarebbe formato fra parti indipendenti in un mercato di libera concorrenza 
nel pieno rispetto della prassi internazionale in materia. In particolare, per le 
annualità dal 2014 al 2018, qualora l’Agenzia delle Entrate dovesse emettere 
atti di accertamento di maggiori imponibili fiscali la Società farà ricorso 
alla Procedura prevista dalla Convenzione arbitrale europea (Convenzione 
90/436/CEE), scongiurando ogni ipotesi di doppia imposizione sui maggiori 
redditi che saranno eventualmente definiti in sede arbitrale. Inoltre, per 
le annualità dal 2019 e seguenti, alla data di approvazione del bilancio la 
Società ha avviato formale istanza alle competenti autorità per l’apertura 
della procedura prevista dalla Convenzione Bilaterale in essere fra l’Italia e 
l’Irlanda, procedura che consentirà di addivenire a un accordo - Advance 
Pricing Agreement - sul valore di retrocessione delle commissioni di gestione.
In merito Banca Mediolanum, tenuto conto di una probabile formulazione 
di contestazioni fiscali per le annualità 2014 - 2018, ha comunque ritenuto 
opportuno svolgere una valutazione del rischio di soccombenza della 
passività. In tale contesto Banca Mediolanum ha maturato la consapevolezza 
che l’esito della Convenzione arbitrale europea potrebbe divergere in 
parte dalle considerazioni sviluppate in merito all’appropriatezza della 
politica dei prezzi effettivamente applicata. Ai fini della valutazione del 
rischio la Banca, supportata da un esperto fiscale con esperienza specifica 
in tematiche relative ai prezzi di trasferimento, ha quindi tenuto conto 
di tale aspetto considerando il rischio di un’applicazione dell’aliquota di 
retrocessione, limitatamente alle sole commissioni di gestione, allineata a 
quanto concordato con l’Agenzia delle Entrate nell’ambito del citato accordo 
GRUPPO MEDIOLANUM
BILANCIO CONSOLIDATO 2018 448