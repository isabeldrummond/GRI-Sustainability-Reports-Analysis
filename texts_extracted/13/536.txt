INDICE CONSOLIDATO ESERCIZIO DNF
previsioni dello stesso, aveva in sostanza il potere di indicare almeno un 
componente di propria nomina nella lista che i partecipanti si impegnavano 
a presentare congiuntamente per l’elezione del Consiglio di Amministrazione 
di Mediobanca. Banca Mediolanum reputa che gli elementi da considerare 
per definire l’influenza significativa siano, in prima istanza, la rilevanza 
nell’azionariato societario, da considerare rispetto al contesto di riferimento di 
una compagine azionaria significativamente frammentata. Secondo elemento 
dirimente ai fini della verifica di sussistenza dell’influenza notevole è costituito 
dalla presenza di un proprio rappresentante nell’organo di amministrazione 
che può quindi partecipare alle decisioni sulle politiche finanziarie e gestionali 
della collegata. La circostanza che il rappresentante sia altresì componente di 
comitati interni all’organo di amministrazione può essere considerata rilevante 
e indicativa di una influenza notevole. Per contro l’influenza notevole deve 
considerarsi venir meno quando viene a mancare il potere di partecipare alle 
decisioni sulle politiche finanziarie e gestionali della partecipata.
Al riguardo, occorre innanzitutto osservare che Banca Mediolanum, 
congiuntamente alla controllata Mediolanum Vita, mantiene una 
partecipazione superiore al 3% di Mediobanca e risulta uno dei principali 
azionisti della stessa (il secondo azionista all’interno del nuovo patto). Tale 
quota partecipativa assume particolare rilevanza alla luce della significativa 
frammentazione del capitale della società partecipata. A tale elemento 
occorre altresì aggiungere che Banca Mediolanum continua a mantenere un 
proprio rappresentante nel Consiglio di Amministrazione di Mediobanca, e 
che questi mantiene i medesimi incarichi all’interno di comitati endoconsiliari 
che assumono decisioni rilevanti in merito alle politiche gestionali e finanziarie 
della partecipata. Tale circostanza è un elemento essenziale ai fini delle 
valutazioni sulla permanenza dell’influenza notevole di Banca Mediolanum 
su Mediobanca. Il complesso delle considerazioni sopra esposte è stato 
corroborato dall’analisi di un consulente esterno esperto in materia di 
governance societaria.
In definitiva, Banca Mediolanum, ha confermato la finalità strategica 
dell’investimento in Mediobanca, posizionandosi quale secondo azionista 
di riferimento all’interno del nuovo patto e confermato la rilevanza degli 
elementi che avevano fatto ritenere in passato che Banca Mediolanum 
svolgesse un ruolo concreto e partecipativo nella governance di Mediobanca 
data la costante presenza di un suo rappresentante nel Consiglio di 
Amministrazione e nei comitati endoconsiliari.
Alla luce delle considerazioni sopra esposte la partecipazione in Mediobanca 
GRUPPO MEDIOLANUM
BILANCIO CONSOLIDATO 2018 537