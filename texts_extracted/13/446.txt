INDICE CONSOLIDATO ESERCIZIO DNF
trasferimento, fondata anche sulle conclusioni raggiunte ad esito della 
precedente ispezione fiscale che verteva sui medesimi temi (retrocessione 
commissionale) e riguardava le annualità fiscali dal 2005 al 2014.
Si ricorda che la citata vertenza fu definita in ambito negoziale prevedendo
la retrocessione delle sole commissioni di gestione per una percentuale
del 57,43%.
In tale prospettiva, in data 19 dicembre 2018, Banca Mediolanum ha siglato 
con l’Agenzia delle Entrate un accordo di natura transattiva relativo ad una 
rideterminazione dei corrispettivi complessivamente pattuiti con la controllata 
Mediolanum International Funds Limited, riconfigurando, come citato, 
l’iniziale contestazione di esterovestizione in un diverso istituto fiscale ossia 
quello relativo alle tematiche valutative relative ai prezzi di trasferimento. 
Trattasi in particolare della rideterminazione per le annualità dal 2010 al 2013 
dell’ammontare delle commissioni da riconoscere a Banca Mediolanum per 
la commercializzazione in Italia dei fondi comuni promossi dalla controllata 
irlandese. 
Le contestazioni sono state definite con il pagamento di maggiori imposte 
da parte delle società Banca Mediolanum per un ammontare complessivo 
pari a circa 60 milioni di euro, interessi inclusi. In considerazione della natura 
valutativa delle contestazioni e del diligente operato della Società che ha 
predisposto la documentazione prevista dalla normativa in materia di prezzi 
di trasferimento, l’Agenzia delle Entrate ha riconosciuto la non applicazione 
delle sanzioni amministrative tributarie.
Più in dettaglio, le maggiori imposte IRES e IRAP accertate ed oggetto 
di adesione risultano articolate come di seguito descritto. L’onere fiscale 
è risultato pari euro 50 milioni di euro, oltre interessi pari a 10 milioni 
di euro, derivanti dal ricalcolo della percentuale delle commissioni 
di gestione dei fondi di Mediolanum International Fund dal 57,43% al 
64,25% ed all’imputazione a Banca Mediolanum di un reddito addizionale 
parametrizzato sulla base di una quota parte (circa il 19%) delle commissioni 
di performance percepite dalla controllata. Per tali annualità sopra illustrate, 
nel corso dei primi mesi del 2019 sarà avviata la procedura amichevole ai 
sensi della Convenzione contro le doppie imposizioni in essere fra Italia e 
Irlanda, con l’obiettivo di vedersi corrispondere da parte dell’autorità fiscale 
irlandese un credito d’imposta corrispondente alle imposte già pagate in 
Irlanda sui maggiori imponibili oggetto di accertamento, pari a circa 17,5 
milioni di euro. Si è ritenuto l’ammontare sopra citato un’attività potenziale 
(nell’ambito dell’applicazione dello IAS 12 Imposte sul reddito e dello IAS 37 - 
Provisions, Contingent Liabilities and Contingent Asset) è si è pertanto valutato 
che, sulla base delle informazioni attualmente disponibili, tale credito
GRUPPO MEDIOLANUM
BILANCIO CONSOLIDATO 2018 447