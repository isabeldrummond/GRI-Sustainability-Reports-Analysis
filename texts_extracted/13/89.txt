INDICE CONSOLIDATO ESERCIZIO DNF
elemento occorre altresì aggiungere che il Gruppo Mediolanum continua 
a mantenere un proprio rappresentante nel Consiglio di Amministrazione 
di Mediobanca, e che questi mantiene i medesimi incarichi all’interno di 
comitati endoconsiliari che assumono decisioni rilevanti in merito alle politiche 
gestionali e finanziarie della partecipata. Tale circostanza è un elemento 
essenziale ai fini delle valutazioni sulla permanenza dell’influenza notevole del 
Gruppo Mediolanum su Mediobanca. Il complesso delle considerazioni sopra 
esposte è stato corroborato dall’analisi di un consulente esterno esperto in 
materia di governance societaria.
In definitiva, il Gruppo Mediolanum, ha confermato la finalità strategica 
dell’investimento in Mediobanca, posizionandosi quale secondo azionista 
di riferimento all’interno del nuovo patto e confermato la rilevanza degli 
elementi che avevano fatto ritenere in passato che il Gruppo Mediolanum 
svolgesse un ruolo concreto e partecipativo nella governance di Mediobanca 
data la costante presenza di un suo rappresentante nel Consiglio di 
Amministrazione e nei comitati endoconsiliari.
Alla luce delle considerazioni sopra esposte la partecipazione in Mediobanca 
è stata considerata collegata e valutata con il metodo del patrimonio netto 
in continuità con gli esercizi precedenti e sottoposta ad impairment test 
in quanto si sono evidenziati indicatori di impairment in quanto il valore 
di carico della partecipata è superiore al patrimonio netto contabile e al 
corrispondente valore di mercato.
L’impairment test al 31 dicembre 2018 è stato effettuato con l’ausilio di un 
esperto indipendente mediante la determinazione del valore recuperabile, 
sulla base della configurazione del valore d’uso, attraverso l’applicazione 
della metodologia del Dividend Discount Model nella variante cosiddetta 
dell’Excess Capital. Tale metodologia è usualmente impiegata nella prassi 
nazionale ed internazionale ai fini della determinazione del valore economico 
di aziende operanti nel settore finanziario e soggette al rispetto di requisiti 
minimi di patrimonializzazione, ed è stata applicata in continuità con i 
precedenti esercizi.
Sono state, inoltre, effettuate analisi di sensitività in relazione a possibili 
variazioni degli assunti di base che ne condizionano il valore, rappresentati, 
in particolare, dal costo del capitale proprio, dal tasso di crescita di lungo 
periodo e dai risultati netti stimati con riferimento alle nuove linee strategiche 
2016-2019, tenendo anche conto delle proiezioni elaborate sulla base del 
consensus degli analisti.
GRUPPO MEDIOLANUM
BILANCIO CONSOLIDATO 2018 90