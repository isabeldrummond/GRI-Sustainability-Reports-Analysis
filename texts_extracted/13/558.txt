INDICE CONSOLIDATO ESERCIZIO DNF
di gestione dei fondi di Mediolanum International Fund dal 57,43% al 
64,25% ed all’imputazione a Banca Mediolanum di un reddito addizionale 
parametrizzato sulla base di una quota parte (circa il 19%) delle commissioni 
di performance percepite dalla controllata. Per tali annualità sopra illustrate, 
nel corso dei primi mesi del 2019 sarà avviata la procedura amichevole ai 
sensi della Convenzione contro le doppie imposizioni in essere fra Italia e 
Irlanda, con l’obiettivo di vedersi corrispondere da parte dell’autorità fiscale 
irlandese un credito d’imposta corrispondente alle imposte già pagate in 
Irlanda sui maggiori imponibili oggetto di accertamento, pari a circa 17,5 
milioni di euro. Si è ritenuto l’ammontare sopra citato un’attività potenziale 
(nell’ambito dell’applicazione dello IAS 12 Imposte sul reddito e dello IAS 37 - 
Provisions, Contingent Liabilities and Contingent Asset) è si è pertanto valutato 
che, sulla base delle informazioni attualmente disponibili, tale credito non 
abbia i requisiti per poter essere iscritto contabilmente.
Sempre nell’ambito di tale accordo e per le annualità successive al 2013 
l’Agenzia ha già palesato la volontà di procedere alla luce dei medesimi 
metodi utilizzati per le contestazioni relative al periodo 2010-2013. 
Poiché la materia oggetto delle contestazioni mosse dall’amministrazione 
fiscale italiana ha natura estimativa ed interessando società residenti in due 
diversi Paesi, è intenzione di Banca Mediolanum rimettere la definizione 
ultima del corrispettivo dovuto per le transazioni alla competenza delle 
autorità fiscali italiane e irlandese. Pertanto, Banca Mediolanum utilizzerà gli 
strumenti giuridici messi a disposizione dalle norme internazionali al fine di 
definire le annualità successive al 2013. Ciò consentirà di addivenire ad una 
valutazione imparziale e tecnica della materia. Si ritiene che l'esito di dette 
valutazioni dovrebbe confermare, in linea ideale, l'attuale politica di transfer 
price adottata, convinti che la retrocessione del 57,43% delle commissioni 
di gestione, senza retrocessione di alcuna commissione di performance, 
rappresenti un corrispettivo corrispondente a quello che si sarebbe formato 
fra parti indipendenti in un mercato di libera concorrenza nel pieno rispetto 
della prassi internazionale in materia.
In particolare, per le annualità dal 2014 al 2018, qualora l’Agenzia delle Entrate 
dovesse emettere atti di accertamento di maggiori imponibili fiscali la Società 
farà ricorso alla Procedura prevista dalla Convenzione arbitrale europea 
(Convenzione 90/436/CEE), scongiurando ogni ipotesi di doppia imposizione 
sui maggiori redditi che saranno eventualmente definiti in sede arbitrale. 
Inoltre, per le annualità dal 2019 e seguenti, alla data di approvazione del 
bilancio la Società ha avviato formale istanza alle competenti autorità per 
l’apertura della procedura prevista dalla Convenzione Bilaterale in essere 
fra l’Italia e l’Irlanda, procedura che consentirà di addivenire a un accordo - 
GRUPPO MEDIOLANUM
BILANCIO CONSOLIDATO 2018 559