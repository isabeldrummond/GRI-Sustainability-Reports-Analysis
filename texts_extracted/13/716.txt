INDICE CONSOLIDATO ESERCIZIO DNF
Nota metodologica
La Dichiarazione Consolidata di Carattere non Finanziario 2018 - di seguito 
anche “DNF” o Bilancio di Sostenibilità - è stata redatta in conformità al D.lgs. 
n. 254 del 30 dicembre 2016 (di seguito anche “Decreto”) di attuazione della 
Direttiva 2014/95/UE per le società appartenenti al Gruppo Mediolanum 
costituito da Banca Mediolanum S.p.A. e dalle sue controllate (di seguito 
anche “Gruppo”).
La DNF è stata redatta nella misura necessaria ad assicurare la comprensione 
dell’attività di impresa del Gruppo, del suo andamento, dei suoi risultati 
e dell’impatto dalla stessa prodotta, copre i temi previsti dall’art. 3 del 
Decreto, che sono rilevanti tenuto conto delle attività e delle caratteristiche 
dell’impresa e delle aspettative degli stakeholder, come illustrato nella matrice 
di materialità, contenuta nel presente documento.
La DNF è stata redatta in conformità ai “GRI Standards” definiti nel 2016 dal 
GRI (Global Reporting Initiative) - secondo l’opzione “in accordance Core” - e 
ai supplementi di settore “Financial Services Sector Supplements” definiti nel 
2013 dal GRI.
Il perimetro dei dati e delle informazioni contenuti nella DNF fa riferimento a 
tutte le società consolidate con il metodo integrale nel bilancio consolidato 
del Gruppo Mediolanum al 31 dicembre 2018. Eventuali eccezioni, oltre a 
quanto di seguito riportato, sono espressamente indicate nel testo:
  con riferimento alle politiche di gestione e ai dati della catena di 
fornitura, il perimetro considerato include Banca Mediolanum S.p.A, 
in quanto i volumi di acquisto delle altre società sono ritenuti non 
rilevanti;
  con riferimento ai dati sugli infortuni, in seguito all’aggiornamento 
previsto dai GRI Standards rispetto all’indicatore 403-9, il perimetro 
considerato fa riferimento ai dipendenti del Gruppo e non ad altro 
personale professionale non dipendente. In questa ultima casistica, 
ad oggi ritenuta non rilevante rispetto al tema in questione, ricadono 
gli altri collaboratori - per i quali ad oggi l’informativa richiesta è 
poco significativa ma si prevede comunque di svolgere ulteriori 
approfondimenti per i prossimi cicli di reporting - e i Family Banker - 
questi operano in luoghi al di fuori del controllo dalla Banca;
  la Società “EuroCQS” è inclusa nel perimetro di reporting delle 
informazioni attinenti al personale a partire dal 2018, ad esclusione 
dei dati sulla formazione; è importante comunque sottolineare come 
ad oggi il contributo di EuroCQS rispetto ai dati di Gruppo sia ad ora 
poco rilevante;
GRUPPO MEDIOLANUM
BILANCIO CONSOLIDATO 2018 717