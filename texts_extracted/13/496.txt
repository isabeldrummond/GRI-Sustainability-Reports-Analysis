INDICE CONSOLIDATO ESERCIZIO DNF
Le imposte differite attive sono rilevate a fronte di tutte le differenze 
temporanee deducibili e per le attività e passività fiscali portate a nuovo, nella 
misura in cui sia probabile l’esistenza di adeguati utili fiscali futuri che possano 
rendere applicabile l’utilizzo delle differenze temporanee deducibili e delle 
attività e passività fiscali portate a nuovo, eccetto il caso in cui:
  l’imposta differita attiva collegata alle differenze temporanee 
deducibili derivi dalla rilevazione iniziale di un’attività o passività in 
una transazione che non è un’aggregazione aziendale e che, al 
tempo della transazione stessa, non influisce né sull’utile dell’esercizio 
calcolato a fini di bilancio né sull’utile o sulla perdita calcolati a fini 
fiscali;
  con riferimento a differenze temporanee tassabili associate a 
partecipazioni in controllate, collegate e joint venture, le imposte 
differite attive sono rilevate solo nella misura in cui sia probabile che 
le differenze temporanee deducibili si riverseranno nell’immediato 
futuro e che vi siano adeguati utili fiscali a fronte dei quali le differenze 
temporanee possano essere utilizzate.
Le attività e le passività iscritte per imposte anticipate e differite vengono 
sistematicamente valutate per tenere conto sia di eventuali modifiche 
intervenute nelle norme o nelle aliquote sia di eventuali diverse situazioni 
soggettive delle società del Gruppo.
10. Fondi per rischi e oneri 
I fondi per rischi ed oneri accolgono gli accantonamenti relativi ad 
obbligazioni attuali originate da un evento passato per le quali sia probabile 
l’esborso di risorse economiche per l’adempimento dell’obbligazione 
stessa, sempre che possa essere effettuata una stima attendibile del 
relativo ammontare. Laddove l’elemento temporale sia significativo, gli 
accantonamenti vengono attualizzati utilizzando i tassi correnti di mercato 
coerenti con la rischiosità della passività. L’accantonamento è rilevato a conto 
economico.
11. Passività finanziarie valutate al costo ammortizzato 
Le passività finanziarie valutate al costo ammortizzato sono rappresentate:
a) Passività finanziarie valutate al costo ammortizzato: "Debiti verso 
banche”;
b) Passività finanziarie valutate al costo ammortizzato: "Debiti verso 
clientela”;
GRUPPO MEDIOLANUM
BILANCIO CONSOLIDATO 2018 497