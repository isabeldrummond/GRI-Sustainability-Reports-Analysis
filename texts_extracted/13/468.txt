INDICE CONSOLIDATO ESERCIZIO DNF
Rendiconto finanziario
Il prospetto dei flussi finanziari intervenuti nell’esercizio di riferimento del 
bilancio ed in quello precedente è stato predisposto seguendo il metodo 
indiretto, in base al quale i flussi derivanti dall’attività operativa sono 
rappresentati dal risultato dell’esercizio rettificato degli effetti delle operazioni 
di natura non monetaria. I flussi finanziari sono suddivisi tra quelli derivanti 
dall’attività operativa, quelli generati dall’attività di investimento e quelli 
prodotti dall’attività di provvista. Nel prospetto i flussi generatisi nel corso 
dell’esercizio sono indicati senza segno, mentre quelli assorbiti sono riportati 
fra parentesi.
Contenuto della Nota integrativa
La Nota integrativa comprende le informazioni previste dai principi contabili 
internazionali e dalla Circolare n. 262/2005 della Banca d’Italia e successivi 
aggiornamenti. Rispetto agli schemi definiti dalla Banca d’Italia non sono 
riportati i titoli delle sezioni relative a voci di bilancio che non presentano 
importi né per l’esercizio al quale si riferisce il bilancio, né per quello 
precedente. Nelle tabelle relative alle voci del conto economico i ricavi sono 
indicati senza segno, mentre i costi sono riportati fra parentesi.
Si precisa che i saldi patrimoniali ed economici riportati negli schemi 
consolidati al 31 dicembre relativi ai periodi di raffronto sono stati riclassificati 
sulla base di quanto previsto nella Circolare 262, V Aggiornamento di Banca 
d’Italia.
Sezione 3 - Eventi successivi alla data di riferimento del bilancio 
Nel periodo intercorso tra la chiusura dell’esercizio 2018 e la data di 
redazione del presente Bilancio non si sono verificati eventi - oltre a quelli 
precedentemente illustrati nella relativa sezione della Relazione sulla gestione, 
alla quale si fa pertanto rinvio - tali da incidere in misura apprezzabile 
sull’operatività e sui risultati economici della Società.
GRUPPO MEDIOLANUM
BILANCIO CONSOLIDATO 2018 469