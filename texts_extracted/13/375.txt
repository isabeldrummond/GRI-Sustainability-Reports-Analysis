INDICE CONSOLIDATO ESERCIZIO DNF
Parte L - Informativa di settore
Nella presente sezione vengono rappresentati i risultati consolidati di 
segmento che, in conformità a quanto disposto dallo IFRS 8, sono stati 
elaborati secondo uno schema che rispecchia il sistema direzionale del 
Gruppo Mediolanum (c.d. “management reporting approach”) in coerenza 
con l’insieme delle informazioni fornite al mercato e ai diversi stakeholders.
La presente rappresentazione della ripartizione del risultato consolidato del 
periodo consente di valutare la qualità e la sostenibilità nel tempo del risultato 
economico prodotto dal Gruppo Mediolanum nei diversi segmenti operativi.
Nota metodologica sull’informativa economica di segmento
Il conto economico di segmento, in conformità a quanto disposto dallo IFRS 8, 
fornisce una rappresentazione dei risultati consolidati del Gruppo Mediolanum 
con riferimento ai seguenti segmenti operativi:
  ITALIA - BANKING
  ITALIA - ASSET MANAGEMENT
  ITALIA - INSURANCE
  ITALIA - OTHER
  SPAGNA
  GERMANIA
Il conto economico di segmento è stato predisposto ripartendo i costi ed 
i ricavi fra i diversi segmenti operativi mediante l’applicazione di criteri di 
imputazione diretta per prodotto e sulla base di criteri allocativi per quanto 
concerne i costi indiretti e le altre voci residuali.
GRUPPO MEDIOLANUM
BILANCIO CONSOLIDATO 2018 376