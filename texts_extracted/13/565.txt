INDICE CONSOLIDATO ESERCIZIO DNF
nell’operatività attualmente in essere. Resta inteso che qualora non venga 
identificato nessun subentrante, al promotore cedente non viene riconosciuta 
alcuna indennità. Il calcolo attuariale ha considerato l’effetto dei futuri 
mismatch finanziari (legati alla differente tempistica tra pagamenti e incassi e 
all’assenza di un tasso di interesse come da operatività attualmente in essere), 
tenendo altresì conto di un fattore di rischio di controparte, con l’applicazione 
di un tasso di attualizzazione.
Il Fondo rischi illeciti promotori è costituito a fronte del rischio di passività 
a carico della Banca per sinistri non coperti dalla franchigia prevista dalla 
polizza assicurativa a copertura dei danni cagionati alla Clientela per illeciti 
comportamenti da parte dei promotori finanziari della Banca stessa. Sulla 
base dei trend storici e della situazione dei sinistri denunciati alla Banca 
alla data di bilancio, il fondo in oggetto risulta adeguatamente congruo 
per coprire detti rischi. Tale fondo comprende inoltre l’accantonamento a 
fronte del rischio di passività a carico della Banca per controversie legali con 
clientela relativamente a titoli in “default”.
Il Fondo oneri futuri su prodotti distribuiti è riferito allo stanziamento degli 
oneri futuri attesi per la remunerazione alla rete di vendita principalmente 
in relazione a bonus provvigionali in maturazione relativi al prodotto Tax 
Benefit New. Gli importi riportati nella voce altre variazioni si riferiscono 
all’adeguamento del valore degli accantonamenti effettuati negli esercizi 
precedenti. Il tasso di attualizzazione adottato per i citati fondi risulta coerente 
con la rischiosità dei flussi di cassa da attualizzare delle passività per 
scadenza e riflette le attuali condizioni di mercato.
GRUPPO MEDIOLANUM
BILANCIO CONSOLIDATO 2018 566