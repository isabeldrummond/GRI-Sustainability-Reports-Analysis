INDICE CONSOLIDATO ESERCIZIO DNF
SEZIONE 3 - RISCHI DELLE IMPRESE DI ASSICURAZIONE
Rischi del Gruppo Assicurativo Mediolanum
Il Gruppo Assicurativo Mediolanum ha predisposto e adottato al suo interno 
un framework di gestione e controllo dei rischi che permette di identificare, 
valutare e gestire i rischi in modo continuativo, tenendo in debito conto le 
variazioni intervenute nella natura e dimensione degli affari e nel contesto di 
mercato, ed è riconducibile alle seguenti fasi: 
A. Identificazione dei rischi, definizione delle metodologie di stima 
e loro valutazione: consiste nella definizione di principi, strumenti 
e metodologie per un’adeguata identificazione, descrizione, 
classificazione, stima (qualitativa, semi quantitativa e quantitativa) e 
valutazione dei rischi.
B. Processo di definizione del Risk Appetite: consiste nel coniugare la 
fase precedente, di identificazione, mappatura e valutazione dei rischi 
della Società con la definizione e quantificazione della propensione al 
rischio e della conseguente assegnazione delle tolleranze al rischio e 
dei correlati limiti operativi.
C. Governo del processo e dei rischi: consiste nella definizione di 
politiche e linee guida da seguire per l’assunzione di nuovi rischi e/o la 
conduzione dei rischi esistenti. Le attività di assunzione e conduzione 
delle diverse tipologie di rischio sono disciplinate da specifiche 
Politiche/Policy che stabiliscono i principi e/o limiti che devono essere 
rispettati nello svolgimento dell’attività, al fine di garantire un profilo di 
rischio coerente con la propensione al rischio della Società e con la 
valutazione interna dei rischi e della solvibilità (ORSA).
D. Monitoring e Reporting: consiste nel monitoraggio continuo del profilo 
di rischio della Società e nella produzione di un’adeguata informativa 
sia verso le strutture e gli organi interni della Società sia verso le 
Autorità di controllo e gli stakeholder esterni.
Il sistema di gestione dei rischi è stato quindi progettato al fine di fornire un 
approccio comune e coerente della gestione dei rischi in tutti i livelli aziendali 
ed in tutte le società facenti parte del Gruppo Assicurativo Mediolanum 
e ha l’obiettivo di supportare e facilitare i processi di identificazione, 
riduzione, trasferimento o eliminazione, nella misura in cui il rischio residuo 
è accettabile, dell’impatto che i rischi hanno sulla capacità del Gruppo 
Assicurativo Mediolanum e delle singole compagnie di raggiungere i propri 
obiettivi aziendali.
GRUPPO MEDIOLANUM
BILANCIO CONSOLIDATO 2018 337