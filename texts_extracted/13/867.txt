INDICE CONSOLIDATO ESERCIZIO DNF
ITALIA
In Italia, le ore d’aula tenutesi nel 2018 sono state pari a 353.637, in linea con 
l’anno precedente. Si rileva invece un aumento del 6% dell’attività formativa 
svolta online. Con questa modalità sono state infatti svolte le attività didattiche 
legate all’aggiornamento normativo obbligatorio annuale Ivass e Consob, 
la formazione dedicata all’introduzione della normativa IDD, oltre a moduli 
formativi relativi ai nuovi servizi e prodotti introdotti nel corso dell’anno. 
La voce “Aggiornamento tecnico-professionale e prodotti” registra un totale 
di ore erogate pari a 292.221 (+2%). Con riferimento a questa categoria, per 
rispondere sempre meglio all’esigenza espressa dalla struttura commerciale, 
la formazione specialistica su prodotti e servizi si è andata sempre più 
concentrando su approfondimenti di temi macroeconomici, tecnico-finanziari 
e normativi integrando l’utilizzo degli strumenti e supporti digitali in uso al 
Family Banker®; Con riferimento alla formazione manageriale, per il 2018 si 
evidenzia un numero di ore erogate pari a 50.468, in crescita rispetto al dato 
dell’anno precedente. Il percorso di formazione manageriale “Banking & 
Innovation Management Executive Master”, che ha visto la presenza ricorrente 
in aula di 275 Manager della struttura commerciale, è l’iniziativa formativa che 
maggiormente impatta su questa voce.
In ambito di formazione legata agli adempimenti normativi, nel 2018 si segnala 
un totale di ore di 165.685.
Nel 2018, i candidati che, a livello nazionale, hanno sostenuto la prova 
valutativa, finalizzata all’ottenimento del requisito di idoneità per l’iscrizione 
all’Albo dei Consulenti Finanziari, sono stati 3.448 (a fronte dei 4.937 registrati nel 
2017 con un calo quindi di 1.489 unità). 
A livello nazionale i candidati risultati idonei sono stati 1.225 (36%), a fronte dei 
2.159 (44%) registrati nel 2017.
Nel 2018 i candidati preparati a cura delle strutture di formazione di Banca 
Mediolanum sono stati 34 (in linea con quanto registrato nel 2017, quando 
furono preparati 31 candidati).
Hanno conseguito l’idoneità 33 candidati con una percentuale di successo del 
97%, in ulteriore miglioramento rispetto al dato del 2017 (90,3%). 
Si conferma il trend calante nei numeri di candidati alla prova valutativa per 
l’iscrizione all’Albo dei Consulenti Finanziari, come già accaduto negli anni 
precedenti, sia livello generale, sia in Banca Mediolanum.
Tale trend conferma la scelta strategica della Banca, effettuata a partire dal 
2012, di orientare l’azione di reclutamento verso candidati già iscritti all’Albo (od 
iscrivibili di diritto) ed in possesso di requisiti di professionalità di alto livello.
GRUPPO MEDIOLANUM
BILANCIO CONSOLIDATO 2018 868