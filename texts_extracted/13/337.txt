INDICE CONSOLIDATO ESERCIZIO DNF
3.1 Rischi assicurativi
A. ASSICURAZIONE VITA
INFORMAZIONI DI NATURA QUALITATIVA
Rischio di tariffazione
La capacità delle compagnie Vita del Gruppo Assicurativo Mediolanum di 
determinare adeguati livelli di premio può essere negativamente influenzata 
da vari fattori quali, ad esempio, la mancanza di disponibilità di dati sufficienti 
e affidabili, l’incompletezza o l’errata analisi dei dati disponibili, l’incertezza 
delle stime (in particolare, quelle legate alla previsione del numero e 
dell’importo degli indennizzi che dovranno essere coperti dalle tariffe), 
l’applicazione di formule e metodologie di tariffazione non appropriate o 
inadeguate, l’evoluzione del quadro normativo e giurisprudenziale, nonché 
i mutamenti in corso nella prassi ed orientamenti giurisprudenziali di 
liquidazione dei sinistri.
Nonostante i presidi adottati dalla Compagnie Assicurative, non si 
può escludere che le effettive richieste di indennizzo in futuro siano 
significativamente superiori, quanto al numero e all’importo, rispetto alle 
previsioni utilizzate ai fini del calcolo del prezzo dei prodotti, con possibili 
conseguenti effetti negativi sull’attività e sulla situazione economica, 
patrimoniale e/o finanziaria delle Compagnie Assicurative. Inoltre, non si può 
escludere che l’inadeguatezza dei dati e delle metodologie di tariffazione, 
con conseguenti richieste di indennizzo significativamente superiori alle 
previsioni, comportanti anche un livello di tariffazione non appropriato 
rispetto alla dimensione dei rischi effettivi, possa influire negativamente sui 
risultati operativi e sulla situazione economica, patrimoniale e/o finanziaria 
delle Compagnie Assicurative.
Le due compagnie Vita del Gruppo Assicurativo Mediolanum tengono in 
considerazione l’impatto sulla redditività attesa di tutte le fonti di uscita e 
di entrata, in particolare di quelle relative ad eventuali uscite volontarie 
anticipate dai contratti. Nella costruzione di alcune tariffe sono previste delle 
penalità di riscatto, determinate in modo da compensare in parte gli utili futuri 
non percepiti. Allo stesso tempo, per gran parte dei contratti in essere, le 
garanzie di tipo finanziario non vengono prestate in caso di uscita anticipata, 
producendo così un effetto disincentivante e riducendo gli eventuali costi 
per la Compagnia. Le ipotesi utilizzate, sia per il pricing dei prodotti che per 
le valutazioni di rischio, sono periodicamente verificate e aggiornate con 
GRUPPO MEDIOLANUM
BILANCIO CONSOLIDATO 2018 338