INDICE CONSOLIDATO ESERCIZIO DNF
Trattamento di fine rapporto di lavoro subordinato
Il trattamento di fine rapporto del personale viene iscritto sulla base del 
valore attuariale calcolato in linea con le regole previste per i piani “a benefici 
definiti”. La stima degli esborsi futuri viene effettuata sulla base di analisi 
storiche statistiche (ad esempio turnover e pensionamenti) e della curva 
demografica, incluso le ipotesi di incremento salariale previste dall’art. 2120 
del Codice Civile (applicazione di un tasso costituito dall’1,5 per cento in 
misura fissa e dal 75 per cento dell’indice inflativo Istat ove applicabile). Tali 
flussi sono quindi attualizzati utilizzando il metodo della Proiezione unitaria 
del credito. Il tasso utilizzato per l’attualizzazione è determinato sulla base dei 
tassi di mercato di obbligazioni di alta qualità, in linea con la durata residua 
stimata degli impegni. I valori così determinati comportano il riconoscimento 
nel conto economico delle componenti di costo legate alla prestazione 
lavorativa e degli oneri finanziari netti, nonché l’iscrizione degli utili e perdite 
attuariali che derivano dalla rimisurazione delle passività tra gli Altri utili 
(perdite) complessivi. Le quote maturate dal 1° gennaio 2007 destinate alla 
previdenza complementare o al fondo di tesoreria INPS, configurano un piano 
“a contribuzione definita”, poiché l’obbligazione dell’impresa nei confronti del 
dipendente cessa con il versamento delle quote maturande al fondo. Dette 
quote vengono rilevate sulla base dei contributi maturati nell’esercizio.
Fondi pensione dipendenti
I piani a contribuzione definita a favore di fondi pensione per i quali 
l’azienda, attraverso il versamento dei contributi, non assume alcuna ulteriore 
obbligazione nei confronti degli iscritti al fondo comportano la registrazione a 
conto economico dei benefici maturati nel corso dell’esercizio.
Conto economico
I ricavi sono riconosciuti quando sono percepiti o comunque quando è 
probabile che saranno ricevuti i benefici futuri e tali benefici possono essere 
quantificabili in modo attendibile. In particolare:
  le commissioni sono iscritte secondo il principio della competenza 
temporale;
  gli interessi attivi e passivi vengono rilevati secondo il principio della 
competenza;
  i dividendi sono rilevati a conto economico nel momento in cui ne 
viene deliberata la distribuzione;
GRUPPO MEDIOLANUM
BILANCIO CONSOLIDATO 2018 162