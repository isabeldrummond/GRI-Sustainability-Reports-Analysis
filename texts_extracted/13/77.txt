INDICE CONSOLIDATO ESERCIZIO DNF
La Perdita Lorda pre-imposte del segmento Italia - Banking registra un 
saldo di -97,7 milioni di euro (31.12.2017: -122,3 milioni di euro).
I ricavi da Commissioni attive si attestano a 102,2 milioni di euro; l’aumento 
rispetto al periodo di confronto (+40,7 milioni di euro) è da imputare 
principalmente alle commissioni inerenti al business della cessione del quinto, 
non presenti nel 2017 e alle commissioni di collocamento di Certificates, 
relativo all’ultimo trimestre del 2018. 
Le Commissioni passive rete sono in aumento di 39,7 milioni di euro 
rispetto al periodo di confronto. L’aumento è legato alla retrocessione 
delle commissioni attive inerenti al business della cessione del quinto, al 
collocamento di prodotti banca (Certificates) e all’incremento delle voci 
legate all’incentivazione sulla raccolta amministrata.
Il Margine di interesse si attesta a 176,3 milioni di euro, in incremento del 
9,5% rispetto al dato di confronto. L’aumento è da imputarsi alla riduzione del 
costo della raccolta in un contesto di tassi di mercato molto ridotti che hanno 
influenzato anche gli interessi attivi sugli impieghi.
I Proventi netti da altri investimenti aumentano di 12,1 milioni di euro 
rispetto allo stesso periodo del 2017 per effetto delle plusvalenze realizzate sul 
comparto HtC&S nella prima parte dell’anno.
Le Spese generali e amministrative presentano un incremento di 36,1 
milioni di euro, principalmente a causa delle nuove iniziative di business 
quali, cessione del quinto dello stipendio, investment banking e asset e 
wealth management (9,2 milioni di euro), dei costi attribuiti al segmento 
in conseguenza dei volumi commerciali (+17,4 milioni in quanto nel 2017 
la raccolta netta del segmento era negativa), delle politiche di sviluppo 
infrastrutturale e tecnologico (+4,5 milioni di euro) e della presenza territoriale 
(+1,6 milioni di euro).
La voce Contributi e Fondi di Garanzia ordinari è in linea con l’anno 
precedente.
Gli Accantonamenti netti per rischi ed oneri presentano un incremento 
rispetto all’anno precedente pari a 3,5 milioni di euro, da un lato, maggiori 
accantonamenti per cause (+2,0 milioni di euro), dall’altro, un incremento del 
Fondo Rischi Illeciti Agenti (+2,6 milioni di euro).
GRUPPO MEDIOLANUM
BILANCIO CONSOLIDATO 2018 78