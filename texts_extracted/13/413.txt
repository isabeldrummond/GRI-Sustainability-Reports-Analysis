INDICE CONSOLIDATO ESERCIZIO DNF
l’istituto centrale inglese ha ridotto le stime di crescita per il 2018 e il 2019, 
portandole rispettivamente all’1,3% e all’1,7%, registrando una contrazione dello 
0,1% per entrambe le stime, riconoscendo difatti un progressivo rallentamento 
della crescita dopo il voto per la Brexit del 2016.
Anche in Giappone la Bank of Japan (BoJ) non ha apportato alcuna variazione 
alla politica monetaria nel 2018, confermando la centralità dell’attuazione di 
misure accomodanti e l’importanza di convincere il mercato che una variazione 
in tal senso sia ancora lontana. Il governatore stesso dell’istituto centrale, 
Haruhiko Kuroda, ha difatti più volte dichiarato durante l’anno che la BoJ 
proseguirà con uno stimolo monetario “potente” e che non è stata mai discussa 
un’eventuale tempistica riguardo la sua durata.
Le scelte di investimento hanno tenuto conto altresì degli eventi geopolitici, quali 
ad esempio le elezioni di mid-term americane, la delicata questione Brexit e le 
ultime elezioni in Germania, che hanno portato la cancelliera tedesca Angela 
Merkel ad annunciare la propria uscita dalla scena politica, rimanendo tuttavia 
in carica fino alle elezioni federali del 2021, sancendo di fatto la fine di un’era 
durata 18 anni e un possibile rallentamento del passo delle grandi riforme 
europee.
Negli Stati Uniti, le elezioni di mid-term hanno decretato la conquista della 
Camera dell’opposizione democratica mentre i repubblicani hanno conservato 
la maggioranza in Senato. Con il Congresso diviso, il presidente americano 
avrà una capacità ridotta di incidere sulla legislazione nazionale e dovrà 
necessariamente utilizzare toni più concilianti, dovendo trovare una mediazione 
con i democratici che, a loro volta, saranno sì in grado di bloccare le politiche 
presidenziali interne ma non di far avanzare la propria agenda. Il piano di 
stimolo fiscale di Trump da 2 mila miliardi ha spinto la crescita americana a livelli 
massimi da un decennio, ma il risultato delle elezioni renderà più complesso 
il nuovo piano di tagli fiscali del 10% promesso alla classe media, così come 
potrebbe trovare ostacoli la deregulation finanziaria originariamente pianificata 
dall’amministrazione repubblicana. 
Per quanto riguarda la delicata questione Brexit, il successo della manifestazione 
a favore di un secondo referendum, che ha visto scendere in piazza 700 mila 
persone a Londra, non ha alterato la posizione del governo, che ha ribadito 
l’esclusione di un nuovo voto e ha faticosamente raggiunto un accordo con 
l’Unione Europea (UE) per un’uscita “soft” del Regno Unito dalla UE stessa. La 
bozza di intesa raggiunta tra Londra e Bruxelles prevede una soluzione interinale 
da applicare a seguito del periodo di transizione previsto dal 29 marzo 2019 
al 31 dicembre 2020, in base alla quale il Regno Unito sarà parte di un’unione 
doganale con l’Irlanda, con l’obiettivo di evitare il ritorno di una frontiera 
tra Irlanda del Nord e Repubblica d’Irlanda. Per evitare inoltre un’eventuale 
GRUPPO MEDIOLANUM
BILANCIO CONSOLIDATO 2018 414