INDICE CONSOLIDATO ESERCIZIO DNF
settore bancario spagnolo, pari a 1,16;
  premio di mercato, ovvero rendimento differenziale richiesto 
dagli investitori per un investimento in titoli azionari rispetto ad un 
investimento privo di rischio, quantificato nella misura del 5,5%, in 
linea con la più comune prassi professionale;
  premio per il rischio specifico, stimato prudenzialmente pari al 2,0% al 
fine di tenere conto dell’aleatorietà sottostante alla realizzazione del 
piano.
Il valore di Banco Mediolanum al termine dell’orizzonte di pianificazione 
esplicita è stato stimato sulla base del flusso disponibile nel 2021, escludendo 
prudenzialmente l’apporto della tesoreria istituzionale, e considerando un 
tasso di crescita di lungo periodo pari al 2%, in linea con le aspettative 
di inflazione di lungo termine. Sono state svolte analisi di sensitività 
particolarmente stressate che hanno riguardato in via disgiunta:
  tasso di attualizzazione;
  tasso di crescita di lungo termine;
  redditività netta.
Al manifestarsi di variazioni ragionevoli dei citati assunti di base non si sono 
verificati casi in cui il valore recuperabile della partecipazione stessa sia 
risultato inferiore al relativo valore contabile. 
Gli Amministratori, alla luce delle analisi effettuate non hanno ravvisato 
elementi tali da identificare una perdita di valore.
GAMAX 
Alla data del 31 dicembre 2018, la partecipazione in Gamax detenuta da 
Banca Mediolanum è iscritta ad un valore pari a Euro 24,2 milioni.
Nel corso del secondo semestre 2018 è stata deliberata la fusione per 
incorporazione della partecipata in Mediolanum International Funds Limited, 
la cui efficacia è attesa nel corso del primo semestre 2019. Nell’ambito della 
documentazione predisposta ai fini della prospettata fusione sono emerse 
valorizzazioni di gran lunga superiori al valore contabile della partecipazione 
detenuta da Banca Mediolanum.
Tenuto conto di tale più ampio contesto non sono state predisposte proiezioni 
aggiornate in merito alla società partecipata.
Alla luce delle considerazioni sopra riportate, dei risultati conseguiti nel 
corso del 2018 e della prospettata operazione di fusione e dei relativi valori 
impliciti, si ritiene che non emergano elementi di impairment riferibili alla 
partecipazione in Gamax detenuta da Banca Mediolanum.
GRUPPO MEDIOLANUM
BILANCIO CONSOLIDATO 2018 533