INDICE CONSOLIDATO ESERCIZIO DNF
modalità di gestione operativa. La controllata spagnola ha quindi introdotto 
un nuovo portafoglio HtC, da considerarsi quale prevalente con l’obiettivo di 
raccogliere i flussi di cassa cedolari e contestualmente ha definito un nuovo 
portafoglio HtC&S con l’obiettivo di riserva di liquidità.
Il principio contabile IFRS 9 prevede che la rilevanza contabile di un cambio di 
business model sussista se:
  la decisione è assunta dal senior management dell’Entità; 
  è significativa per la stessa; 
  è dimostrabile a terzi. 
Gli Amministratori di Banca Mediolanum, anche con l’ausilio di un consulente 
esterno esperto in materia contabile, hanno ritenuto soddisfatti i requisiti 
sopra esposti, reputando che i fatti e le circostanze intercorse costituissero 
elementi tali da qualificare il cambiamento di business model, anche alla 
luce dei correlati interventi di natura organizzativa e procedurale dianzi 
sinteticamente richiamati, come rilevante ai fini della riclassificazione degli 
strumenti finanziari secondo quanto previsto dal principio stesso.
A far data dal 1° ottobre 2018, primo giorno del reporting period successivo a 
quello in cui si è concretizzato il cambio di business model, si sono prodotti 
gli effetti contabili di natura patrimoniale dell’operazione in esame, ossia 
la riclassificazione nel portafoglio Held to Collect HtC di tutte le attività 
finanziarie che rispondono alle nuove logiche strategiche e alle caratteristiche 
definite per il comparto anzi citato. Si precisa che, in conformità a quanto 
previsto dal principio contabile IFRS9, questa tipologia di operazione non ha 
avuto impatti sul conto economico dell’esercizio.
Una volta effettuata la citata modifica del business model, a valenza 
contabile, sono stati altresì adeguati conseguentemente i sistemi di reporting 
e di monitoraggio direzionale nonché gli scenari di operatività futura della 
Tesoreria. Il fair value dei Titoli di Stato, afferenti allo Stato italiano, oggetto 
di riclassifica a livello di gruppo ammontava a 7.814 milioni di euro a cui era 
correlata una minusvalenza potenziale di circa 270,6 milioni di euro (al netto 
dell’effetto fiscale) precedentemente rilevata nella riserva di valutazione 
alla chiusura del terzo trimestre 2018. La minusvalenza da valutazione, a far 
data dal 1° ottobre 2018, è stata stornata e portata a rettifica del fair value 
dei correlati strumenti finanziari riclassificati e conseguentemente è stato 
adeguato il relativo effetto fiscale. Pertanto, tali strumenti, in precedenza 
valutati al fair value con impatto sulla redditività complessiva, sono stati 
valutati come se fossero stati da sempre misurati al costo ammortizzato. 
La nuova logica di gestione strategica della tesoreria, sopra esposta, ha 
determinato la crescita significativa del comparto HtC.
A.4 - INFORMATIVA SUL FAIR VALUE
GRUPPO MEDIOLANUM
BILANCIO CONSOLIDATO 2018 168