INDICE CONSOLIDATO ESERCIZIO DNF
F. Modelli per la misurazione del rischio di credito 
Il rischio di credito, nella sua accezione più semplificata, è riconducibile a tre 
variabili fondamentali: l’esposizione al momento del default della controparte 
(EAD), la probabilità che la controparte faccia default (PD) e la perdita 
effettiva realizzata al momento del default (LGD). Con riferimento alle classi di 
esposizione rispetto alle quali si effettua il calcolo del requisito patrimoniale 
a fronte del rischio di credito, si è deciso, sulla base delle riflessioni quali - 
quantitative di seguito esplicitate, di focalizzare l’attenzione esclusivamente su: 
  retail non garantito;
  esposizioni garantite da immobili.
È importante precisare, inoltre che i portafogli sopra menzionati (e, cioè, 
sui quali è possibile effettuare lo stress testing) rappresentano le tipologie di 
impiego rispetto alle quali la Banca intende, nel prossimo futuro, continuare 
ad investire, mantenendo comunque contenuta la propria esposizione verso 
le altre classi di attività. Si rileva, infine, che nelle ipotesi di stress che vengono 
determinate metodologicamente viene anche preso in considerazione quella 
parte di portafoglio riferito alle “esposizioni scadute”. In questo modo, per 
ciascuna classe di attività e per ciascun portafoglio, nella determinazione 
degli scenari di crisi, vengono considerate tutte le esposizioni ovvero sia quelle 
in bonis sia quelle deteriorate ad una certa data di riferimento assunta come 
base di calcolo. Nonostante i portafogli di credito non garantito verso il retail 
risultino avere delle consistenze limitate in termini di esposizione complessiva, 
si ritiene necessario valutare comunque l’effetto che avverse condizioni 
macroeconomiche ed eventi estremi avrebbero nella gestione caratteristica 
dell’operatività bancaria. È importante, dunque, procedere agli stress test 
per tale tipologia di impieghi al fine di comprendere, conseguentemente al 
verificarsi di ipotetici eventi estremi, la dinamica evolutiva della rischiosità 
intrinseca di tale tipologia di attivi.
GRUPPO MEDIOLANUM
BILANCIO CONSOLIDATO 2018 638