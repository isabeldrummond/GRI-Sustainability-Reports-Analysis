INDICE CONSOLIDATO ESERCIZIO DNF
WELFARE AZIENDALE
Il Gruppo Mediolanum ha sempre prestato attenzione alle azioni volte a 
favorire un migliore equilibrio nell’uso del tempo lavorativo e di vita privata 
dei propri collaboratori e ciò al fine dello sviluppo di un complessivo 
wellbeing.
Mettere al primo posto il cliente significa mettere al primo posto la 
soddisfazione dei propri dipendenti. Per questo, da più di un decennio il 
Gruppo Mediolanum ha creato una rete di servizi per i propri dipendenti: 
nella sede delle società italiane sono presenti un asilo nido, servizi di sartoria, 
lavanderia, panetteria. Particolare attenzione alla cura della salute dei propri 
dipendenti e all’attività di fitness.
Le iniziative, nel corso degli anni, sono state molteplici per quanto riguarda 
il fitness: un’ampia area dell’azienda è stata allestita con relative docce 
e spogliatoi, dove quotidianamente vengono effettuati corsi aerobici e di 
wellness. Inoltre, vanno menzionati i tornei di calcio e beach volley, corsi 
di running, le campagne di prevenzione medica che vengono effettuate 
periodicamente. E in un contesto più generale, rientra in quest’ottica anche la 
parte nutrizionale seguita dal Mediolanum Garden.
All’insieme dei servizi disponibili in sede, welfare “WELLMED”, si affianca 
il piano di flexible benefits “Wellmed Wallet”, attivo dal 2015. Il piano 
rappresenta una libera iniziativa aziendale a beneficio dei propri dipendenti, 
diretta ad incrementarne il loro potere di acquisto.
La caratteristica del Piano “Wellmed Wallet”, 2018 è rimasta quella di 
consentire a ciascun dipendente di poter destinare un importo, messo 
a disposizione ad inizio anno dalle società del Gruppo, all’utilizzo di un 
servizio ad hoc. Il Piano “Wellmed Wallet”, in linea con la cultura aziendale, 
offre un paniere di beni e servizi alla generalità dei dipendenti delle società 
italiane del Gruppo Mediolanum; tale Piano permette di aumentare il senso 
di appartenenza, l’engagement e la “proposta di valore” del Gruppo alle 
persone. Il Piano “Wellmed Wallet”, dedicato, nello specifico, ai dipendenti 
con contratto di lavoro a tempo indeterminato e di apprendistato (con 
caratteristiche differenti per il personale delle società assicurative), si propone, 
attraverso un wallet da utilizzare liberamente all’interno di un catalogo di beni 
e servizi quali ad esempio: rimborsi per spese scolastiche dei figli, assistenza 
agli anziani, check up medici e attività ricreative come ingressi in palestra, 
corsi sportivi e culturali.
GRUPPO MEDIOLANUM
BILANCIO CONSOLIDATO 2018 827