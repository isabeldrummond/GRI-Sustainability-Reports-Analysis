INDICE CONSOLIDATO ESERCIZIO DNF
istruttoria e l’istruttoria di tutte le pratiche di credito corporate, coordinandosi 
con l’unità dei Clienti Rilevanti per lo specifico segmento.
Il Settore Credit Services & Collection ha l’obiettivo di massimizzare le sinergie 
esistenti nei processi di gestione del post-vendita relativi ai crediti ordinari 
ed ai crediti speciali. Al suo interno, l’Ufficio Crediti in osservazione svolge le 
attività di “Early Collection” volte al rientro delle posizioni che manifestano 
i primi segnali di deterioramento, gestendo in seguito le posizioni fino alla 
proposta di passaggio a sofferenza e partecipa all‘elaborazione e proposizione 
delle strategie e policy in tema di gestione del credito, definendo i principi 
metodologici e le regole tecniche per la gestione del rischio creditizio.
L’Unità Monitoraggio Qualità del Credito sovraintende ai controlli di primo livello 
effettuati dai settori della direzione, interloquendo con la Funzione Compliance 
in tema di trasparenza e con la Funzione Risk Management riguardo al 
censimento dei rischi operativi. Inoltre, l’Unità elabora ed analizza il reporting 
periodico (sia gestionale che operativo) e sovraintende al controllo della 
corretta contribuzione alle Centrali dei rischi pubbliche e private.
2.2 Sistemi di gestione, misurazione e controllo
Il controllo della qualità del credito viene perseguito mediante un esame 
sistematico delle evidenze di rischio e con il supporto di specifiche procedure 
operative da ogni Società del Gruppo in ogni fase del processo del credito.
Nella concessione dei finanziamenti è condizione indispensabile comprendere 
esaurientemente la situazione economico - finanziaria del Cliente e ricercare 
la forma di affidamento più adeguata tenendo conto delle finalità sottostanti la 
richiesta di credito, del merito creditizio del Cliente, della capacità reddituale 
e patrimoniale dello stesso. A tal fine, nella fase di istruttoria, la Società 
acquisisce tutte le informazioni necessarie a valutare la coerenza tra redditi 
percepiti, importo dell’esposizione (inclusi impegni in essere), forma tecnica e 
scopo dell’affidamento. Nello svolgimento di tale verifica, ci si avvale di sistemi 
di analisi andamentale e finanziaria e di informazioni provenienti da Credit 
Bureau pubblici e privati. Particolare attenzione è rivolta poi alla valutazione 
delle garanzie. Tutte le posizioni affidate sono inoltre soggette ad un riesame 
periodico, svolto da apposite strutture nell’ambito delle unità competenti; il 
controllo sull’andamento dei rapporti è espletato mediante il monitoraggio 
continuo degli affidamenti in essere con particolare attenzione alle posizioni a 
maggior rischio. 
L’attribuzione del merito creditizio a livello andamentale, sia per il segmento 
Retail che per il segmento Corporate, viene effettuato mediante l’utilizzo della 
GRUPPO MEDIOLANUM
BILANCIO CONSOLIDATO 2018 600