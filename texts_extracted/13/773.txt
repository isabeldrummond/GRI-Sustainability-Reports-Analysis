INDICE CONSOLIDATO ESERCIZIO DNF
La Funzione è responsabile della prevenzione e contrasto del rischio di 
riciclaggio e finanziamento al terrorismo e degli adeguamenti dei processi 
all’evoluzione del contesto normativo e procedurale in tale ambito, svolgendo 
in outsourcing specifiche attività, per le società del Gruppo con le quali 
sono in essere appositi accordi di servizio, nel rispetto delle modalità e delle 
tempistiche definite negli accordi stessi.
Verifica nel continuo che le procedure aziendali siano coerenti con l’obiettivo 
di prevenire e contrastare la violazione di norme di eteroregolamentazione 
(leggi e norme regolamentari) e di autoregolamentazione in materia.
Cura l’analisi e la valutazione periodica dei rischi di riciclaggio e 
finanziamento del terrorismo, individuando apposite azioni a mitigazione della 
rischiosità rilevata. Nell’ambito di competenza, predispone/valida e aggiorna 
la normativa interna, le policy ed i regolamenti in materia di antiriciclaggio 
e antiterrorismo e predispone, ove necessario, le correlate linee guida di 
Gruppo.
Il corpus normativo adottato internamente, in cui assume particolare rilevanza 
la “Policy sul contrasto al riciclaggio e al finanziamento del terrorismo” del 20 
Dicembre 2017, è regolarmente aggiornato per tener conto delle dinamiche 
legate all’evoluzione dell’attività aziendale e della regolamentazione di 
riferimento. 
La normativa interna e le procedure operative sono oggetto, inoltre, 
di regolari iniziative formative, anche in aula, per assicurare che siano 
correttamente recepite e interiorizzate dai consulenti finanziari e dal 
personale dipendente.
PROCESSO DI SELEZIONE DEI FORNITORI E MODALITÀ DI 
ACQUISTO
Il Settore Acquisti è la funzione aziendale che supporta le diverse unità 
organizzative nella ricerca, individuazione e approvvigionamento dei beni 
e dei servizi necessari ad assicurare il regolare svolgimento dell’attività 
aziendale nella sua sede italiana. È di sua competenza la gestione dell’Albo 
Ufficiale dei Fornitori, dove sono inserite le società con le quali vengono 
mantenuti rapporti ricorrenti per l’acquisto di beni o servizi. Attraverso questa 
piattaforma, i fornitori vengono invitati a registrarsi fornendo tutti i dati 
anagrafici e, in una seconda fase, a completare le informazioni relativamente 
GRUPPO MEDIOLANUM
BILANCIO CONSOLIDATO 2018 774