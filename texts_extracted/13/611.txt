INDICE CONSOLIDATO ESERCIZIO DNF
momento della presentazione della domanda; 
  i casi di domanda di concordato con continuità aziendale (art. 186-bis 
della Legge Fallimentare), dalla data di presentazione sino a quando 
non siano noti gli esiti della domanda. Nel caso in cui il concordato 
con continuità aziendale si realizzi con la cessione dell’azienda in 
esercizio ovvero il suo conferimento in una o più società (anche 
di nuova costituzione) non appartenenti al gruppo economico del 
debitore, si precisa che l’esposizione va riclassificata nell’ambito 
delle attività non deteriorate. Tale possibilità è invece preclusa nel 
caso di cessione o conferimento a una società appartenente al 
medesimo gruppo economico del debitore, nella presunzione che 
nel processo decisionale che ha portato tale ultimo a presentare 
istanza di concordato vi sia stato il coinvolgimento della capogruppo/
controllante nell’interesse dell’intero gruppo. In tale situazione, 
l’esposizione verso la società cessionaria continua a essere segnalata 
nell’ambito delle attività deteriorate; essa va inoltre rilevata tra le 
esposizioni oggetto di concessioni deteriorate. Inoltre, sono classificate 
nella classe delle inadempienze probabili le esposizioni verso debitori 
che hanno attivato una procedura di natura concorsuale ai sensi della 
disciplina che regola la crisi “da sovraindebitamento” dei soggetti non 
fallibili (c.d. “insolvenza civile”). In caso di successiva omologazione 
da parte del tribunale dell’accordo di ristrutturazione, le relative 
esposizioni sono anche classificate tra le esposizioni oggetto di 
concessioni deteriorate. Infine, sono allocate nella categoria delle 
inadempienze probabili le esposizioni per cassa e fuori bilancio per 
le quali, a causa del deterioramento delle condizioni economico-
finanziarie del debitore, la banca ha acconsentito a modifiche delle 
originarie condizioni contrattuali che hanno dato luogo ad una 
perdita (ex crediti ristrutturati). Tale classificazione è guidata dal 
principio per il quale, al momento della concessione, viene “azzerato” 
il precedente scaduto e l’allocazione dell’esposizione rinegoziata fra 
quelle deteriorate sottintende una valutazione dello status del debitore 
sulla base del principio dell’inadempienza probabile.
Sofferenze
Sono rappresentate dal complesso delle esposizioni per cassa e “fuori 
bilancio” nei confronti di un soggetto in stato di insolvenza (anche non 
accertato giudizialmente) o in situazioni sostanzialmente equiparabili, 
indipendentemente dalle eventuali previsioni di perdita formulate dalla 
GRUPPO MEDIOLANUM
BILANCIO CONSOLIDATO 2018 612