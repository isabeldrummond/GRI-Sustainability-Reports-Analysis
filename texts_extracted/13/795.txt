INDICE CONSOLIDATO ESERCIZIO DNF
POLITICHE DI GESTIONE DEI PRODOTTI E SERVIZI
L’intero processo di ideazione, distribuzione e monitoraggio dei prodotti e 
servizi “propri” della Banca è formalizzato nel “Regolamento del processo di 
sviluppo e monitoraggio di prodotti e servizi” (CIRC.105), dove sono presenti 
le linee guida e l’architettura organizzativa del processo. Con riferimento 
ai prodotti/servizi realizzati da altre società (del Gruppo Mediolanum o 
Terze Parti, ossia da intermediari produttori diversi da Banca Mediolanum, 
di seguito anche Società Prodotto), il regolamento rappresenta anche 
l’interazione e il ruolo della Banca nelle fasi di distribuzione e monitoraggio 
degli stessi.
TUTELA DEL CLIENTE 
L’attenzione di Mediolanum alla tutela dei principali aspetti della vita del 
Cliente è pienamente integrata nell’offerta di prodotti e servizi. L’offerta è 
stata studiata in linea con quanto previsto dagli orientamenti sui dispositivi 
di governance e di controllo sui prodotti bancari al dettaglio emanati 
dall’European Banking Authority (“EBA”).
Per dar modo al cliente di relazionarsi al meglio con il mondo finanziario e 
permettergli di comprenderne le caratteristiche principali, Banca Mediolanum 
rispetta in pieno i requisiti di trasparenza utili a fornire la chiarezza informativa 
necessaria. La Banca mette in atto processi digitalizzati studiati e aiuta il 
Cliente nel contenimento dei rischi di concentrazione degli investimenti.
Un’ampia tutela è garantita ai Giovani, per cui il “Conto Mediolanum” 
rimane gratuito fino all’età di 27 anni, garantendogli il tempo di sviluppare 
una propria autonomia patrimoniale. Anche per gli altri clienti è prevista 
la gratuità del conto per il primo anno, a prescindere dal profilo e dalla 
tipologia del cliente. 
È prevista un’attività di pianificazione patrimoniale che aiuti il Cliente nella 
tutela della stabilità del proprio futuro, anche a fronte di imprevisti che 
riguardano la salute o situazioni di particolare difficoltà nella gestione del 
quotidiano, o di eventi catastrofali.
FOCUS MIFID II E IDD
A decorrere dal 3 gennaio 2018 è entrata in vigore la Direttiva n. 2014/65/
UE (cd MIFID II) e il Regolamento (UE) n. 600/2014 (cd MIFIR) che hanno 
aggiornato il quadro normativo europeo di riferimento in materia di 
prestazione dei servizi di investimento.
GRUPPO MEDIOLANUM
BILANCIO CONSOLIDATO 2018 796