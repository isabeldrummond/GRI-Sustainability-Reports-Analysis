INDICE CONSOLIDATO ESERCIZIO DNF
B. INFORMATIVA SULLE ENTITÀ STRUTTURATE (DIVERSE DALLE SOCIETÀ 
PER LA CARTOLARIZZAZIONE)
Nulla da segnalare.
Sezione 2 - Rischi del consolidato prudenziale
IL PROCESSO DI CONTROLLO PRUDENZIALE 
Il processo di controllo prudenziale (Supervisory Review Process - SREP) ha 
subito a partire dal 2014 una profonda trasformazione attraverso l’istituzione 
del “Meccanismo di vigilanza unico” (MVU) che comprende la Banca Centrale 
Europea (BCE) e le autorità Nazionali Competenti degli Stati membri dell’EU. 
Questo organismo è responsabile della vigilanza prudenziale di tutti gli 
enti creditizi degli stati membri e assicura che la politica dell’UE in materia 
di vigilanza prudenziale delle banche venga attuata in modo coerente ed 
efficace in tutti i paesi dell’Unione. Pertanto, le nuove regole introdotte 
prevedono che la supervisione sugli intermediari definiti significativi sia 
effettuata dalla BCE in stretta collaborazione con le Autorità di vigilanza 
nazionali. La supervisione delle restanti banche rimarrà sotto la responsabilità 
delle Autorità di ciascun paese e la stessa verrà eseguita in base a criteri 
uniformi. Banca Mediolanum, attualmente, in base ai criteri stabiliti dalla 
BCE, è ricompresa in questo secondo gruppo di banche, ma la BCE esercita, 
in ogni caso, una sorveglianza indiretta su una categoria di Banche che 
ricomprende proprio il Gruppo Mediolanum. Tali banche, secondo un 
principio di proporzionalità che tiene conto della dimensione e del profilo 
di rischio dell’intermediario nonché del suo livello di interconnessione con il 
resto del sistema finanziario, si associa in misura crescente una più intensa 
attività di supervisione diretta da parte delle Organo di vigilanza Nazionale 
e indiretta da parte della BCE. La Vigilanza si articola quindi su due fasi 
distinte: la prima è rappresentata dal processo interno di determinazione 
dell’adeguatezza patrimoniale ICAAP (Internal Capital Adequacy Assessment 
Process) e del sistema di governo e gestione della liquidità ILAAP (Internal 
Liquidity Adequacy Assessment Process), e fa capo alle banche, le quali 
effettuano un’autonoma valutazione della propria adeguatezza patrimoniale 
e di liquidità, attuale e prospettica, in relazione ai rischi assunti e alle strategie 
aziendali. La seconda consiste nel processo di revisione e valutazione 
prudenziale (Supervisory Review and Evaluation Process - SREP) ed è di 
competenza dell’Autorità di Vigilanza, che riesamina l’ICAAP/ILAAP, formula 
un giudizio complessivo sulla banca e attiva, ove necessario, misure correttive.
GRUPPO MEDIOLANUM
BILANCIO CONSOLIDATO 2018 279