INDICE CONSOLIDATO ESERCIZIO DNF
Rischio di estinzione anticipata
Attraverso l’utilizzo della formula standard Solvency II, per alcune tipologie di 
prodotto viene stimato un tasso potenziale di decadenza anticipata calcolando 
l’impatto di tale rischio in termini di perdita di capitale regolamentare. 
Nonostante le stime effettuate da parte di Mediolanum Assicurazioni, non 
è possibile escludere che un incremento delle estinzioni anticipate possa 
determinare effetti negativi sulla situazione finanziaria ed economica della 
compagnia.
Rischio di eventi catastrofali (cat risk)
Il rischio catastrofale consiste nel rischio di perdita o di variazione sfavorevole 
del valore delle passività assicurative, derivante da un’incertezza significativa 
delle ipotesi in materia di determinazione dei premi e di costituzione delle 
riserve in rapporto ad eventi estremi o eccezionali. Tale rischio deriva da 
eventi che non sono adeguatamente catturati dal requisito di capitale 
per il rischio di tariffazione e di riservazione. Mediolanum Assicurazioni 
limita l’impatto economico di eventi catastrofali attraverso il ricorso alla 
riassicurazione, allocando il rischio tra riassicuratori di selezionata affidabilità 
e solidità finanziaria. Pertanto, nell’ipotesi in cui si verificassero uno o più eventi 
catastrofali quali terremoti, nubifragi, esplosioni, inondazioni, incendi e atti 
terroristici, che causassero danni per un importo eccedente il massimale della 
copertura riassicurativa di Mediolanum Assicurazioni, potrebbero aversi effetti 
negativi sulla situazione economica, patrimoniale e/o finanziaria del Gruppo 
Assicurativo Mediolanum e del Conglomerato stesso. Nella sezione afferente 
le informazioni di natura quantitativa si riportano le esposizioni di Mediolanum 
Assicurazioni verso i vari eventi catastrofali.
Rischio insolvenza controparti riassicurative
Il rischio di insolvenza di controparti riassicurative è il rischio di un possibile default 
di una controparte che intrattiene con la Compagnia rapporti di riassicurazione 
passiva di portafoglio. Secondo quanto stabilito nelle policy aziendali, 
Mediolanum Assicurazioni può stipulare contratti con riassicuratori con le seguenti 
caratteristiche:
1.  rating minimo BBB;
2. appartenenti a Gruppi o conglomerate con Rating minimo BBB;
3. limite massimo di impegno per Riassicuratore con rating BBB, pari al 30%; 
4. a parziale deroga al punto 3, il limite massimo di impegno per 
GRUPPO MEDIOLANUM
BILANCIO CONSOLIDATO 2018 345