INDICE CONSOLIDATO ESERCIZIO DNF
Prospetti di riconciliazione
Nell’atto di emanazione del 5° aggiornamento della Circolare di Banca d’Italia 
262/2005 “il bilancio bancario: schemi e regole di compilazione” Banca 
d’Italia dispone che:
Con riferimento alle informazioni comparative (T-1), si precisa che le banche 
che faranno ricorso all’esenzione dall’obbligo di rideterminazione dei valori 
comparativi prevista dai paragrafi E1 e E2 dell’IFRS 1 “First-time Adoption of 
International Financial Reporting Standards” dovranno includere, nel primo 
bilancio redatto in base al presente aggiornamento, un prospetto di raccordo 
che evidenzi la metodologia utilizzata e fornisca una riconciliazione tra i dati 
dell’ultimo bilancio approvato e il primo bilancio redatto in base alle presenti 
disposizioni. Sono rimesse all’autonomia dei competenti organi aziendali la 
forma e il contenuto di tale informativa.
In ottemperanza a quanto richiesto, di seguito vengono riportati:
  Prospetto di raccordo tra saldi patrimoniali al 31.12.2017 “IAS 39 / 4° 
aggiornamento circolare 262/2005” e saldi patrimoniali al 31.12.2017 
“IFRS9 (classification) / 5° aggiornamento circolare 262/2005”;
  Prospetto di raccordo tra saldi patrimoniali al 31.12.2017 “IFRS9 / 5° 
aggiornamento circolare 262/2005” e saldi patrimoniali 01.01.2018 
IFRS9 (impariment);
  Prospetto di raccordo tra voci di conto economico IAS “IAS 39 / 
4° aggiornamento circolare 262/2005” e “IFRS9 (classification) / 5° 
aggiornamento circolare 262/2005”.
Stato Patrimoniale
La riesposizione delle voci dell’attivo dello Schema patrimoniale pubblicato 
nel Bilancio Consolidato al 31 dicembre 2017 secondo il nuovo Schema 
introdotto dal 5° aggiornamento della Circolare Banca d’Italia n. 262/2005 è 
stata effettuata, a parità di valori contabili ex IAS 39, nel rispetto del Business 
Model identificato dal Gruppo in applicazione del principio IFRS 9.
Nell’eseguire tale riesposizione si sono pertanto osservate le disposizioni del 
nuovo principio in termini di classificazione degli strumenti finanziari, tenendo 
anche in considerazione il risultato del c.d. “SPPI test” che costituisce parte 
integrante del processo di classificazione. 
GRUPPO MEDIOLANUM
BILANCIO CONSOLIDATO 2018 129