INDICE CONSOLIDATO ESERCIZIO DNF
In particolare, il Gruppo risulta esposto al rischio di variabilità delle 
commissioni di sottoscrizione e dei caricamenti sui premi, legati all’andamento 
della raccolta, delle commissioni di gestione relative alle masse in gestione 
e delle commissioni di incentivo legate alle performance dei fondi gestiti, 
nonché ai rischi operativi, di compliance e reputazionali tipici del settore in cui 
il Gruppo opera.
Per le assunzioni relative al collegamento con la partecipazione Mediobanca 
si rimanda a quanto descritto nella Relazione sulla Gestione.
Sezione 4 - Eventi successivi alla data di riferimento del bilancio 
Nel periodo intercorso tra la chiusura dell’esercizio 2018 e la data di 
redazione del Bilancio non si sono verificati eventi tali da incidere in misura 
apprezzabile sull’operatività e sui risultati economici del Gruppo.
Sezione 5 - Altri aspetti
PASSAGGIO ALL’IFRS 9
Il principio contabile IFRS 9 “Strumenti Finanziari” è stato pubblicato dallo 
IASB in data 24 luglio 2014 ed è stato omologato attraverso la pubblicazione 
nella Gazzetta Ufficiale dell’Unione Europea del Regolamento (UE) n. 
2016/2067 del 22 novembre 2016. Tale principio sostituisce il principio 
contabile internazionale IAS 39 a far data 1 Gennaio 2018.
Per effetto dell’entrata in vigore di tale principio il Gruppo ha proceduto a 
riclassificare le attività e passività finanziarie in base a quanto previsto dal 
nuovo principio e dal V Aggiornamento della Circolare n. 262 di Banca d’Italia 
emanato il 22 dicembre 2017.
La nuova classificazione degli strumenti finanziari è basata sul “business 
model” e sulle caratteristiche dei flussi di cassa contrattuali degli strumenti.
Il “business model” rappresenta la modalità di gestione delle attività 
finanziarie detenute dal Gruppo sulla base degli obiettivi strategici definiti, 
al fine di generare flussi finanziari incassando flussi contrattuali, vendendo 
attività finanziarie o gestendo entrambe le modalità.
I “business model” previsti dal Gruppo in sede di prima applicazione, definiti 
in continuità con il precedente principio contabile, erano:
  Held To Collect (HtC), gestito per incassare flussi contrattuali: 
corrisponde alla volontà di detenere gli strumenti fino a scadenza; 
sono ammesse vendite per esigenze di liquidità in prossimità della 
GRUPPO MEDIOLANUM
BILANCIO CONSOLIDATO 2018 125