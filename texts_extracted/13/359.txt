INDICE CONSOLIDATO ESERCIZIO DNF
Aspetti generali, processi di gestione e metodi di misurazione
Rischio strategico
Il rischio strategico è definito come il rischio attuale o prospettico di flessione 
degli utili o del capitale derivante da cambiamenti del contesto operativo o 
da decisioni aziendali errate, attuazione inadeguata delle decisioni, scarsa 
reattività a variazioni del contesto competitivo.
Tutte le Società del Gruppo sono potenzialmente esposte a tale rischio, 
con una rilevanza variabile in funzione dei volumi di business gestiti e 
dell’operatività di ciascuna.
Il rischio strategico infatti può discendere da:
  scelte di business, derivanti dall’ingresso in nuovi mercati (locali o 
internazionali) o in nuove linee di prodotto o, ancora, in una modifica 
del modello distributivo e dei canali;
  eventi esterni, di mutato contesto competitivo o di scenari di mercato 
non pianificati, ma sopravvenuti per effetto di eventi macroeconomici, 
nonché per effetto del mutamento del contesto normativo di 
riferimento.
  I processi di identificazione del rischio strategico sono i processi 
tradizionali di pianificazione e controllo di gestione, affiancati a 
processi di analisi di mercato e di evoluzione del contesto competitivo 
indotte da eventi macroeconomici o evoluzione del contesto 
normativo. Tali analisi sono effettuate ciclicamente in sede di budget 
e pianificazione, ma anche a fronte del verificarsi di eventi esterni 
ritenuti significativi per il business.
Rischio di non conformità
Nell’ambito del Gruppo Assicurativo Mediolanum è stato definito un modello 
unitario per il presidio del rischio di non conformità, che attribuisce alla 
Funzione Compliance il compito di assicurare il presidio diretto dell’attività di 
compliance e compiti di supervisione, indirizzo e controllo relativamente alle 
altre società del Gruppo per le materie di competenza.
I compiti della Funzione Compliance sono stati individuati, nel definirne il 
perimetro di competenza, anche in relazione alle competenze attribuite 
specificamente ad altre funzioni aziendali, in base al citato modello di 
Compliance di Gruppo, relativamente al presidio di specifiche normative di 
carattere specialistico.
GRUPPO MEDIOLANUM
BILANCIO CONSOLIDATO 2018 360