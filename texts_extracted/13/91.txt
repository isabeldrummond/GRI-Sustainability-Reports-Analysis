INDICE CONSOLIDATO ESERCIZIO DNF
Al contrario in presenza di un investimento di tipo strategico, come nel caso della 
partecipazione detenuta dal Gruppo Mediolanum in Mediobanca, l’orizzonte 
temporale è di medio-lungo termine pertanto il valore d’uso determinato considera le 
attese di crescita a medio-lungo termine implicite nelle proiezioni finanziarie utilizzate, 
nonché i fondamentali dell’azienda.
Alla data del 31 dicembre 2018 la quotazione del titolo Mediobanca era pari a 7,38 euro 
mentre il patrimonio netto di Mediobanca era pari a 10,58 euro per azione. Il valore 
contabilizzato nel bilancio consolidato è pari a 12,29 euro per azione determinando 
una differenza negativa rispetto al prezzo di borsa pari a circa 143 milioni di euro, e una 
differenza tra il valore contabilizzato e il valore del patrimonio netto della partecipata, 
al netto della quota di pertinenza di terzi, pari a circa 50 milioni di euro.
Avviamento
Gli avviamenti iscritti nel bilancio consolidato al 31 dicembre 2018 e già presenti nel 
precedente esercizio sono riferiti alle “Cash Generating Units” (“CGU”) Spagna, Italia e 
EuroCQS, in coerenza con il sistema di business reporting del Gruppo.
In particolare, in continuità con gli esercizi precedenti, il test di impairment a livello di 
bilancio consolidato è stato svolto considerando le seguenti CGU (Cash Generating 
Units):
CGU Spagna: l’avviamento allocato alla CGU include l’avviamento riferito a 
Banco Mediolanum, pari a 102,8 milioni di euro al 31 dicembre 2018;
CGU Italia: l’avviamento complessivo allocato alla CGU, pari a 22,7 milioni di 
euro al 31 dicembre 2018, deriva dall’avviamento derivante dalla Divisione Italia 
di Gamax;
CGU EuroCQS: l’avviamento complessivo allocato alla CGU, pari a 7,3 milioni 
di euro al 31 dicembre 2018, deriva dall’avviamento derivante dalla Divisione 
EuroCQS
Ai fini dell’impairment test al 31 dicembre 2018, si è richiesto l’assistenza di un 
esperto indipendente. Le valutazioni sono state pertanto effettuate sulla base delle 
stime dei flussi finanziari future desunte dai piani 2019-2021 (approvati dal Consiglio 
di Amministrazione della Società e dai Consigli di Amministrazione delle società 
controllate) e utilizzando i criteri metodologici, tra quelli proposti dalla prevalente 
dottrina e in uso nella prassi professionale, giudicati più idonei allo scopo e ritenuti 
applicabili al caso di specie, tenuto conto delle indicazioni dei principi contabili di 
riferimento.
Il processo di impairment è stato oggetto di specifica approvazione da parte del 
Consiglio di Amministrazione. La relazione emessa dall’esperto indipendente e fatta 
propria dalla Banca riporta che, sulla base delle analisi effettuate, tenuto conto dei 
limiti legati all’utilizzo di dati previsionali, per loro natura aleatori ed incerti in quanto 
GRUPPO MEDIOLANUM
BILANCIO CONSOLIDATO 2018 92