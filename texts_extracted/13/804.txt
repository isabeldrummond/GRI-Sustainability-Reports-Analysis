INDICE CONSOLIDATO ESERCIZIO DNF
EVENTI 
Gli eventi rappresentano per il Gruppo e la Rete di Family Banker 
un’opportunità, oltre che una modalità, per rendere concreto il valore 
della “Relazione” con Clienti e prospect e della divulgazione della “cultura 
Finaziaria”.
Nell’arco del 2018, in Italia, si sono svolti quasi 3.600 eventi Mediolanum con 
la partecipazione di 176.000 persone. 
A questi si aggiungono gli appuntamenti dedicati ai PIR (Piani Individuali 
di risparmio): 35 eventi locali e regionali a cui hanno partecipato 
complessivamente 12.000 persone.
Anche quest’anno la sponsorizzazione del Giro d’Italia è stata un’occasione 
per mantenere relazioni con i clienti, attraverso la presenza nelle diverse 
località sul territorio. 
Anche nel 2018 presso l’Ambasciata Italiana a Madrid, si è tenuto l’evento di 
presentazione del Bilancio di Sostenibilità del Gruppo Mediolanum. L’evento 
ha coinvolto clienti e personaggi istituzionali come l’ambasciatore italiano in 
Spagna, e il Direttore Generale di Banco Mediolanum ha presentato i risultati 
del Gruppo, e ha spiegato l’impegno del Banco Mediolanum verso la società 
e le diverse iniziative solidali realizzate grazie anche alla partecipazione dei 
clienti che, come sempre, stanno al centro del modello.
Nel 2018 è stata avviata una partnership con Equoevento, per il recupero 
delle eccedenze alimentari provenienti dagli eventi organizzati da Banca 
Mediolanum nei territori dove Equoevento opera, che vengono donati a enti 
caritatevoli, case famiglia, poveri e bisognosi.
EDUCAZIONE FINANZIARIA 
Nel 2018 è proseguito l’impegno di Banca Mediolanum in diversi progetti 
tesi alla divulgazione di temi finanziari destinati a clienti, prospect e rete di 
Family Banker. I contenuti si sono concentrati principalmente su opportunità 
e vantaggi derivanti da un preciso piano di accumulo del risparmio, sul 
passaggio generazionale, mantenimento del tenore di vita e ambito 
previdenziale. I progetti sono stati principalmente dedicati ai rappresentanti 
delle Piccole Medie Imprese e delle categorie professionali correlate come 
notai, avvocati e commercialisti che si pone l’obiettivo di informare gli 
imprenditori delle opportunità di aprirsi a capitali di terzi illustrare a clienti 
e prospect. Durante gli eventi sono stati coinvolti in totale 6.000 persone 
durante 53 eventi.
GRUPPO MEDIOLANUM
BILANCIO CONSOLIDATO 2018 805