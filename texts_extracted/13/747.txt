INDICE CONSOLIDATO ESERCIZIO DNF
2.4 Governance, gestione dei rischi, 
compliance e catena di fornitura
GOVERNANCE DELLA RESPONSABILITÀ SOCIALE
Banca Mediolanum, Capogruppo del Conglomerato finanziario Mediolanum, 
allo scopo di favorire la diffusione di valori improntati alla correttezza 
professionale ed al rispetto di leggi e regolamenti, si è dotata di un Codice 
Etico che delinea i comportamenti cui attenersi, che è stato diffuso per la 
relativa adozione alle Società controllate. 
Il Codice Etico è complementare al “Codice di Comportamento” rivolto ai 
componenti gli organi amministrativi, ai dipendenti, ai consulenti finanziari 
abilitati all’offerta fuori sede e ai collaboratori ed adottati rispettivamente da 
Banca Mediolanum S.p.A. e da Mediolanum Gestione Fondi SGR p.A., Società 
italiane del Gruppo qualificate come “intermediari autorizzati”; analoghi 
codici sono adottati presso le Società estere in conformità alle normative 
locali vigenti. 
Il Codice Etico ed il Codice di Comportamento, sono stati debitamente diffusi 
all’interno del Gruppo e con essi sono state diffuse le informazioni relative alla 
normativa ed alle regole comportamentali e procedurali da rispettare, al fine 
di assicurare che l’attività d’impresa si svolga nel rispetto dei principi etici e di 
integrità. 
Il Codice Etico e il Codice di Comportamento, ove previsto, costituiscono, 
altresì, elementi fondamentali previsti dal Modello di Organizzazione, 
Gestione e Controllo ex D.Lgs. 231/01, di cui si è dotata la Banca e le Società 
del Gruppo Mediolanum, per cui ne è prevista l’adozione. 
Al Consiglio di Amministrazione di Banca Mediolanum è attribuita la funzione 
di supervisione strategica; tra i compiti ad esso assegnati, finalizzati alla 
definizione dell’assetto organizzativo e di governo, è prevista l’approvazione 
del Codice Etico cui sono tenuti a uniformarsi i componenti degli organi 
aziendali, i dipendenti e i collaboratori al fine di attenuare i rischi operativi e 
di reputazione della Banca e favorire la diffusione di una cultura dei controlli 
interni. 
Il Comitato Rischi di Banca Mediolanum, tra le sue funzioni, vigila sul rispetto, 
da parte dei destinatari, dei valori etici e delle regole di condotta indicate nel 
Codice Etico; coordina, per il tramite delle funzioni competenti, le iniziative di 
diffusione, formazione e comunicazione degli stessi valori e regole di condotte 
promosse da Banca Mediolanum e dalle Società da questa controllate. 
GRUPPO MEDIOLANUM
BILANCIO CONSOLIDATO 2018 748