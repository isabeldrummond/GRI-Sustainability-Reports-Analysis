INDICE CONSOLIDATO ESERCIZIO DNF
quanto previsto nei documenti metodologici della prassi prevalente. Nel caso in 
cui il valore corrente delle riserve risulti inadeguato rispetto alla stima
dei flussi di cassa futuri attesi, il Gruppo provvede all’adeguamento del valore 
di bilancio delle riserve iscrivendo la relativa differenza a conto economico. Con 
riferimento ai contratti con DPF la riserva oggetto di verifica è comprensiva della 
componente di shadow accounting.
Riserve tecniche del ramo danni
Riserva premi
La riserva premi delle assicurazioni dirette è determinata analiticamente per 
ciascuna polizza secondo il metodo pro-rata temporis, sulla base dei premi 
lordi contabilizzati, dedotte le provvigioni di acquisizione e gli altri costi di 
acquisizione, limitatamente ai costi direttamente imputabili. L’eventuale necessità 
di uno stanziamento di riserva relativa ai rischi in corso è valutata, come 
consentito dall’art. 9 all’art. 11 Regolamento ISVAP n. 16 del 4 marzo 2008, sulla 
base del rapporto sinistri/premi di competenza. La riserva premi a carico dei 
riassicuratori, determinata nel rispetto dei sottostanti trattati, è calcolata secondo 
gli stessi criteri utilizzati nella determinazione della riserva sul lavoro diretto sui 
trattati “quota”, mentre si è utilizzato il sistema forfetario sui facoltativi presenti in 
portafoglio.
Altre Riserve Tecniche
La riserva di senescenza è stata calcolata nel rispetto dei criteri indicati dal 
Regolamento ISVAP n. 22.
Riserva Sinistri
La riserva sinistri del lavoro diretto è determinata secondo il Regolamento ISVAP 
n. 22 del 4 marzo 2008 in modo analitico, mediante l’esame di tutti i sinistri aperti 
alla data di chiusura dell’esercizio ed è effettuata con riferimento a quello che 
sarà, secondo la miglior stima possibile degli oneri futuri attualmente prevedibili, 
il costo che la società potrà essere chiamata a risarcire (c.d. “costo ultimo”). 
Le riserve sinistri sono stimate dai liquidatori direzionali secondo la modalità 
della riserva “continua”, il sinistro a riserva viene quindi valutato ogni volta che 
pervengano informazioni aggiornate e comunque almeno una volta
l’anno. Inoltre, i sinistri delle gestioni in “run off” (RCA e RC professionale) in 
ragione della peculiarità e specificità che li contraddistingue sono gestiti da 
GRUPPO MEDIOLANUM
BILANCIO CONSOLIDATO 2018 160