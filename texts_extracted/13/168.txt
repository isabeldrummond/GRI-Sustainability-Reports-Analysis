INDICE CONSOLIDATO ESERCIZIO DNF
INFORMAZIONI DI NATURA QUALITATIVA
A.4.1 Livelli di fair value 2 e 3: tecniche di valutazione e input utilizzati
Gli strumenti di livello 2 del Gruppo sono rappresentati da obbligazioni di terzi 
emittenti nonché da alcuni strumenti derivati. I titoli appartenenti a questa 
categoria vengono valutati sulla base di dati di mercato direttamente o 
indirettamente osservabili.
Il fair value delle obbligazioni viene calcolato come somma dei valori attuali 
alla data di chiusura dell’esercizio dei flussi finanziari da essi rivenienti. Il tasso 
di attualizzazione viene determinato come somma di due componenti: 
  il tasso privo di rischio;
  lo spread creditizio.
Il tasso privo di rischio viene dedotto dal valore implicito nei contratti IRS 
(interest rate swap), mentre lo spread creditizio viene dedotto dal prezzo di 
titoli obbligazionari della medesima emittente, con cedola fissa e scadenza 
confrontabile col titolo valutato. Laddove non fossero presenti titoli del 
medesimo emittente, e per le obbligazioni proprie, viene utilizzato uno spread 
creditizio dedotto da una media pesata dei valori osservati per i bond quotati 
su mercati istituzionali delle principali banche italiane.
Qualora i valori attesi dei flussi non siano determinati, ma dipendenti da 
variabili di mercato, essi sono individuati sulla base di:
  tassi forward impliciti nei valori del tasso risk free per le diverse 
scadenze;
  volatilità implicite nei prezzi delle opzioni swaption, cap e floor.
La determinazione dei flussi attesi sulla base delle volatilità implicite avviene 
(ove rilevante) utilizzando il modello di Black & Sholes.
Il fair value degli strumenti finanziari derivati di livello 2 (rappresentati 
da Amortizing Interest Rate Swap) è determinato tenendo conto del loro 
livello di collateralizzazione: in particolare il valore dei contratti è calcolato 
attualizzando i flussi da essi rivenienti a tassi dedotti dai valori impliciti nei 
contratti OIS (Overnight Interest Swap) e nei contratti Basis Swap rilevanti.
Gli asset di livello 3 sono rappresentati da:
  quote di fondi immobiliari;
  posizioni in titoli di capitale non quotati;
  quote del Fondo Atlante;
  posizioni in titoli relative alle polizze index linked;
La logica sottostante le valutazioni immobiliari mira a determinare un fair 
value attraverso un mark to model, ossia un valore teorico derivato da 
assunzioni che possano calarsi su distinte classi di assets prescindendo 
GRUPPO MEDIOLANUM
BILANCIO CONSOLIDATO 2018 169