INDICE CONSOLIDATO ESERCIZIO DNF
Parte F - Informazioni sul patrimonio 
Sezione 1 - Il patrimonio dell’impresa 
A. INFORMAZIONI DI NATURA QUALITATIVA
Il patrimonio costituisce il principale presidio a tutela della stabilità di una 
banca. Gli organismi di Vigilanza internazionali e locali hanno stabilito a tal 
fine regole rigorose per la determinazione del patrimonio regolamentare e 
dei requisiti patrimoniali minimi che le banche sono tenute a rispettare.
Al fine di rispettare le prescrizioni degli organismi di Vigilanza Banca 
Mediolanum adotta le misure necessarie al fine di mantenere adeguato il 
presidio patrimoniale. Il costante monitoraggio del patrimonio della Banca 
concorre a prevenire l’insorgere di eventuali situazioni di tensione. L’attività 
di monitoraggio del patrimonio del Gruppo concorre a prevenire l’insorgere 
di eventuali situazioni di tensione. Tale attività è demandata all’organo con 
funzione di supervisione strategica (Consiglio di Amministrazione) a cui sono 
attribuite le funzioni di indirizzo della gestione dell’impresa ed ha il compito di 
definire le linee guida di indirizzo delle varie funzioni operative con le relative 
definizioni di profilo di rischio accettabile (formalizzato nel documento Risk 
Appetite Framework - RAF). Il RAF, rivisto periodicamente, costituisce il quadro 
di riferimento che determina la propensione al rischio, le soglie di tolleranza, 
i limiti di rischio, le politiche di governo dei rischi, i processi di riferimento per 
definirli ed attuarli, in coerenza con il massimo assumibile.
AI 31 dicembre 2018 i ratios di Banca Mediolanum, calcolati con le 
nuove disposizioni normative in vigore dal 1° Gennaio 2014 e successivi 
aggiornamenti, sono al di sopra delle soglie regolamentari.
GRUPPO MEDIOLANUM
BILANCIO CONSOLIDATO 2018 670