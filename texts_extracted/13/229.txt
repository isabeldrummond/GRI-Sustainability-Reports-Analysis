INDICE CONSOLIDATO ESERCIZIO DNF
interessi pari a 10 milioni di euro, derivanti dal ricalcolo della percentuale 
delle commissioni di gestione dei fondi di Mediolanum International Fund 
dal 57,43% al 64,25% ed all’imputazione a Banca Mediolanum di un reddito 
addizionale parametrizzato sulla base di una quota parte (circa il 19%) 
delle commissioni di performance percepite dalla controllata. Quanto a 
Mediolanum Vita, l’onere è stato pari a circa 10 milioni di euro, oltre ad 
interessi pari a 2 milioni di euro, derivanti dal ricalcolo della medesima 
percentuale delle commissioni di gestione applicata a Banca Mediolanum. Per 
tali annualità sopra illustrate, nel corso dei primi mesi del 2019 sarà avviata la 
procedura amichevole ai sensi della Convenzione contro le doppie imposizioni 
in essere fra Italia e Irlanda, con l’obiettivo di vedersi corrispondere da parte 
dell’autorità fiscale irlandese un credito d’imposta corrispondente alle imposte 
già pagate in Irlanda sui maggiori imponibili oggetto di accertamento, pari 
a circa 21 milioni di euro. Si è ritenuto l’ammontare sopra citato un’attività 
potenziale (nell’ambito dell’applicazione dello IAS 12 Imposte sul reddito e 
dello IAS 37 - Provisions, Contingent Liabilities and Contingent Asset) è si è 
pertanto valutato che, sulla base delle informazioni attualmente disponibili, 
tale credito non abbia i requisiti per poter essere iscritto contabilmente.
Sempre nell’ambito di tale accordo e per le annualità successive al 2013 
l’Agenzia ha già palesato la volontà di procedere con riferimento alle citate 
società alla luce dei medesimi metodi utilizzati per le contestazioni relative al 
periodo 2010-2013. 
Poiché la materia oggetto delle contestazioni mosse dall’amministrazione 
fiscale italiana ha natura estimativa ed interessando società residenti 
in due diversi Paesi, è intenzione del Gruppo Mediolanum rimettere la 
definizione ultima del corrispettivo dovuto per le transazioni alla competenza 
delle autorità fiscali italiane e irlandese. Pertanto, Banca Mediolanum e 
Mediolanum Vita utilizzeranno gli strumenti giuridici messi a disposizione 
dalle norme internazionali al fine di definire le annualità successive al 2013. 
Ciò consentirà di addivenire ad una valutazione imparziale e tecnica della 
materia. Si ritiene che l’esito di dette valutazioni dovrebbe confermare, in 
linea ideale, l’attuale politica di transfer price adottata dal Conglomerato 
Mediolanum, convinti che la retrocessione del 57,43% delle commissioni 
di gestione, senza retrocessione di alcuna commissione di performance, 
rappresenti un corrispettivo corrispondente a quello che si sarebbe formato 
fra parti indipendenti in un mercato di libera concorrenza nel pieno rispetto 
della prassi internazionale in materia.
In particolare, per le annualità dal 2014 al 2018, qualora l’Agenzia delle Entrate 
dovesse emettere atti di accertamento di maggiori imponibili fiscali le società 
faranno ricorso alla Procedura prevista dalla Convenzione arbitrale europea 
GRUPPO MEDIOLANUM
BILANCIO CONSOLIDATO 2018 230