INDICE CONSOLIDATO ESERCIZIO DNF
transattivo. La stima della passività ha inoltre tenuto conto della circostanza 
che la Convenzione arbitrale europea prevedrebbe in ogni caso di eliminare 
i fenomeni di doppia imposizione nonché l’impianto sanzionatorio. Infine, 
poiché si reputa che la Convenzione arbitrale europea sia la sede di un 
vaglio imparziale e tecnico per trattare le tematiche legate all’adeguatezza 
dei prezzi di trasferimento, la passività potenziale è stata stimata tenendo 
conto esclusivamente della maggiore retrocessione delle commissioni di 
gestione ritenendo, sulla base della prassi prevalente, assolutamente remota 
la possibilità di retrocedere le commissioni di performance. 
In definitiva la Società reputa che, pur ritenendo adeguate le attuali condizioni 
praticate in temi di prezzi di trasferimento (retrocessione pari al 57,43%), nel 
contesto di una procedura internazionale sia probabile effettuare un esborso 
che nella stima è stato parametrato alle maggiori retrocessioni di commissioni 
di gestione sulla base dell’aliquota del 64,25% concordata con l’Agenzia delle 
Entrate nell’ambito della recente transazione. Banca Mediolanum ha quindi 
accantonato un fondo fiscale pari a circa 20,2 milioni di euro. 
PRINCIPALI RISCHI ED INCERTEZZE
Le informazioni sui rischi e sulle incertezze a cui è esposta Banca Mediolanum 
sono illustrate nella presente Relazione sulla gestione e nella Nota integrativa.
In particolare, i rischi connessi con l’andamento delle economie mondiali 
e dei mercati finanziari sono riportati nella Relazione sulla gestione nei 
paragrafi “Lo scenario macroeconomico” e “I mercati finanziari” e nel 
paragrafo “Evoluzione prevedibile della gestione” riportato qui di seguito. Le 
informazioni sui rischi finanziari e sui rischi operativi sono dettagliatamente 
illustrate nella parte E della Nota integrativa.
RAPPORTI INFRAGRUPPO E CON PARTI CORRELATE
Per quanto concerne le operazioni effettuate con parti correlate, ivi comprese 
le operazioni infragruppo, si precisa che le stesse non sono qualificabili né 
come atipiche né come inusuali, rientrando nel normale corso di attività delle 
società del Gruppo. Dette operazioni sono regolate a condizioni di mercato, 
tenuto conto delle caratteristiche dei beni e dei servizi prestati.
In conformità alle previsioni di cui all’art. 2391 bis codice civile, dell’art. 71 
bis del Regolamento Consob n. 11971/99 (Regolamento Emittenti) e delle 
raccomandazioni di cui al Codice di Autodisciplina, adottate dalla società 
con apposite delibere del Consiglio di Amministrazione, la trattazione delle 
operazioni con parti correlate viene illustrata nell’apposita sezione della Nota 
GRUPPO MEDIOLANUM
BILANCIO CONSOLIDATO 2018 449