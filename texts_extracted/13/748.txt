INDICE CONSOLIDATO ESERCIZIO DNF
Inoltre, supporta le decisioni del Consiglio di Amministrazione in merito 
alle questioni di sostenibilità connesse all’esercizio dell’attività dell’impresa 
e alle sue dinamiche di interazione con tutti gli stakeholder, valutando 
preliminarmente al Consiglio di Amministrazione la Dichiarazione Consolidata 
di carattere non Finanziaria (DNF).
All’interno della Direzione Innovation, Sustainability & Value Strategy, 
in staff all’Amministratore Delegato, è stato istituito l’Ufficio Corporate 
Social Responsibility, responsabile di sviluppare il progetto di Sostenibilità 
dell’azienda. Tra gli ambiti principali di responsabilità rientrano le iniziative 
sociali e solidali di Banca Mediolanum nonché la predisposizione della DNF. 
MODELLO DI CORPORATE GOVERNANCE
Il modello di governance del Gruppo Mediolanum si basa sul mantenimento 
degli esistenti assetti di amministrazione e controllo delle singole Società 
Controllate da Banca Mediolanum, con l’obiettivo quindi di conferire stabilità 
e continuità alla gestione del Gruppo nel suo complesso. 
Con particolare riferimento alla Capogruppo Banca Mediolanum, essa 
riconosce la validità del modello c.d. tradizionale (Assemblea degli Azionisti, 
Consiglio di Amministrazione e Collegio Sindacale), considerato, ad oggi, il 
più idoneo ad assicurare l’efficienza della gestione e l’efficacia dei controlli. 
La scelta di mantenimento del sistema di amministrazione e controllo di tipo 
tradizionale, si basa su una serie di motivazioni riconducibili ad un’analisi 
approfondita che è stata condotta avendo come riferimento il contesto 
normativo e regolamentare esterno e strategico e organizzativo interno. 
Quanto premesso ha portato a ritenere che il sistema tradizionale risponda 
alle esigenze della Banca e della dimensione e dell’articolazione dei propri 
Organi Aziendali. Tale sistema assicura il perseguimento degli obiettivi di 
sana e prudente gestione nonché le esigenze di bilanciamento dei poteri e 
dell’adeguata distinzione delle funzioni di supervisione strategica, di gestione 
e di controllo indicate dalla disciplina di Vigilanza. 
IL CONSIGLIO DI AMMINISTRAZIONE DI BANCA MEDIOLANUM
Quale organo con funzione di supervisione strategica definisce l’assetto 
complessivo di governo e approva l’assetto organizzativo della Banca, ne verifica 
la corretta attuazione e promuove tempestivamente le misure correttive a fronte 
di eventuali lacune o inadeguatezze. 
GRUPPO MEDIOLANUM
BILANCIO CONSOLIDATO 2018 749