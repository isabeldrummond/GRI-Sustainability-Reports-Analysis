INDICE CONSOLIDATO ESERCIZIO DNF
Sezione 4 - Altri aspetti
Passaggio all'IFRS 9
Il principio contabile IFRS 9 “Strumenti Finanziari” è stato pubblicato dallo 
IASB in data 24 luglio 2014 ed è stato omologato attraverso la pubblicazione 
nella Gazzetta Ufficiale dell’Unione Europea del Regolamento (UE) n. 
2016/2067 del 22 novembre 2016. Tale principio sostituisce il principio 
contabile internazionale IAS 39 a far data 1 Gennaio 2018.
Per effetto dell’entrata in vigore di tale principio la Società ha proceduto a 
riclassificare le attività e passività finanziarie in base a quanto previsto dal 
nuovo principio e dal V Aggiornamento della Circolare n. 262 di Banca d’Italia 
emanato il 22 dicembre 2017.
La nuova classificazione degli strumenti finanziari è basata sul “business 
model” e sulle caratteristiche dei flussi di cassa contrattuali degli strumenti.
Il “business model” rappresenta la modalità di gestione delle attività 
finanziarie detenute dalla Società sulla base degli obiettivi strategici definiti, 
al fine di generare flussi finanziari incassando flussi contrattuali, vendendo 
attività finanziarie o gestendo entrambe le modalità.
I “business model” previsti in sede di prima applicazione, definiti in continuità 
con il precedente principio contabile, erano:
  Held To Collect (HtC), gestito per incassare flussi contrattuali: 
corrisponde alla volontà di detenere gli strumenti fino a scadenza; 
sono ammesse vendite per esigenze di liquidità in prossimità della 
scadenza o deterioramento del merito creditizio;
  Held To Collect and Sell (HtC&S), gestito per incassare flussi 
contrattuali e per vendita: corrisponde alla volontà di rispettare 
le esigenze di liquidità e le prese di profitto opportunistiche, nel 
mantenimento del profilo di rischio;
  Other   categoria residuale, gestito per trading: corrisponde alla 
volontà di massimizzare i flussi contrattuali attraverso la vendita. 
Sono inclusi, inoltre, i titoli obbligatoriamente valutati al fair value con 
contropartita a conto economico a seguito del fallimento dell’SPPI 
Test e i titoli di capitale designati irrevocabilmente a fair value con 
impatto sulla redditività complessiva.
Si configura un cambio di business model quando un’entità cambia il proprio 
modello di gestione delle attività finanziarie. Tale circostanza, che si verifica 
GRUPPO MEDIOLANUM
BILANCIO CONSOLIDATO 2018 470