INDICE CONSOLIDATO ESERCIZIO DNF
Progetto di riassetto del settore Asset Management
del Gruppo Bancario Mediolanum
Si rammenta che si è proseguito nelle attività relative al progetto di 
riorganizzazione societaria che vedeva coinvolte le Società di Gestione 
del Risparmio del Gruppo al fine di migliorare il proprio posizionamento 
competitivo. In particolare il 21 Dicembre 2018 è stata ricevuta l’autorizzazione 
da parte della Central Bank of Ireland alla fusione tra Mediolanum 
International Funds (Società che istituisce e gestisce i fondi irlandesi) e 
Mediolanum Asset Management (Società a cui è delegata la gestione dei 
fondi); l’aspettativa in merito è di perfezionare l’operazione entro il primo 
semestre 2019. Per quanto riguarda l’incorporazione di Gamax (Società 
di gestione di diritto Lussemburghese) in Mediolanum International Funds, 
l’Autorità Irlandese ha confermato a quest’ultima l’autorizzazione al 
cosiddetto passporting che consentirà di operare in Lussemburgo in regime 
di libera prestazione di servizi. Per quanto riguarda infine la trasformazione di 
Mediolanum Gestione Fondi (Società di diritto italiano) e Mediolanum Gestion 
(Società di diritto spagnolo) in branch locali attraverso la fusione nella 
costituenda nuova entity irlandese (cosiddetto new Mediolanum International 
Funds) e la nascita appunto di sedi locali secondarie, si rammenta che tale 
progetto è stato temporaneamente sospeso a fronte della necessità di dar 
corso ad ulteriori approfondimenti in ambito legale e fiscale.
Informazioni di cui al documento Banca d’Italia / Consob / ISVAP
n. 4 del 3 marzo 2010
In relazione al documento congiunto da parte degli organi di controllo 
Banca d’Italia, Consob e Isvap, n. 4 del 3/03/2010, nel quale viene richiamata 
l’attenzione degli Amministratori in merito al pieno rispetto della normativa in 
tema di bilancio e delle regole contenute nei principi contabili internazionali 
ciò al fine di fornire un’informativa finanziaria che riporti in maniera chiara, 
completa e tempestiva i rischi e le incertezze cui le società sono esposte, il
patrimonio di cui dispongono per fronteggiarli e la loro capacità di generare 
reddito, si precisa quanto segue:
Per quanto attiene al presupposto della continuità aziendale, gli 
Amministratori di Banca Mediolanum S.p.A. ritengono di avere 
la ragionevole aspettativa che la Società, nonché le Società 
appartenenti al Gruppo in esame, continueranno con la loro 
esistenza operativa in un futuro prevedibile e di conseguenza il 
Bilancio Consolidato dell’esercizio 2018 è stato predisposto in questa 
GRUPPO MEDIOLANUM
BILANCIO CONSOLIDATO 2018 99