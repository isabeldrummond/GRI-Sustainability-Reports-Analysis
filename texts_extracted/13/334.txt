INDICE CONSOLIDATO ESERCIZIO DNF
Ciascuna delle suddette fasi è caratterizzata da specifici obiettivi, modelli, 
metodologie e strumenti e viene attuata, dalle società del Gruppo, in funzione 
della complessità delle attività svolte, dell’esposizione ai rischi operativi e delle 
indicazioni normativo - regolamentari specifiche, nel rispetto del principio di 
proporzionalità.
L’identificazione è l’attività di individuazione e raccolta delle informazioni 
relative ai rischi operativi attraverso il trattamento coerente e coordinato di 
tutte le fonti di informazione rilevanti. L’obiettivo perseguito è la costituzione di 
una base informativa completa.
L’identificazione avviene attraverso la definizione e la classificazione delle 
informazioni necessarie per la gestione integrata dei rischi operativi.
Le informazioni necessarie a tal fine sono:
  valutazione quali-quantitative dell’esposizione ai rischi dei principali 
processi aziendali, nell’ambito del processo annuale di Risk Self 
Assessment, condotto dall’Unità Framework & Assessment della 
Funzione Compliance per conto della Funzione Risk Management;
  dati interni di perdita, corredati con tutte le informazioni rilevanti ai fini 
della misurazione e della gestione dei rischi (inclusi recuperi di natura 
assicurativa e diretti), raccolti attraverso il processo di Loss Data 
Collection;
  analisi preliminari, svolte dall’Unità Framework & Assessment della 
Funzione Compliance, dell’esposizione al rischio a fronte dell’ingresso 
in nuovi business o della sottoscrizione di nuovi contratti/ accordi 
commerciali, nonché a seguito di modifiche organizzative/ normative;
  indicatori andamentali rappresentativi dell’operatività e dei rischi, 
chiamati internamente “Key Risk Indicators”, base delle analisi 
gestionali e parte del modello di controllo. Tali indicatori, aggiornati 
dall’Unità Controlli Rete e Indicatori Preventivi della Funzione 
Compliance, possono includere “indicatori di esposizione” o “indicatori 
di anomalia”.
La misurazione è l’attività di analisi e valorizzazione della rischiosità.
È un’attività finalizzata alla conoscenza completa del profilo di rischio 
complessivo dell’impresa che porta alla quantificazione di un:
  capitale regolamentare: requisito patrimoniale definito sulla base 
delle disposizioni normative di vigilanza (Regolamento UE 575/2013). 
Al fine della misurazione del capitale regolamentare a fronte del 
rischio operativo, tutte le società appartenenti al Gruppo Bancario 
Mediolanum, adottano il metodo “standardizzato” per il calcolo del 
GRUPPO MEDIOLANUM
BILANCIO CONSOLIDATO 2018 335