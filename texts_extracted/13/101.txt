INDICE CONSOLIDATO ESERCIZIO DNF
Nelle prime sedute dell’anno, tuttavia, il sentiment di mercato sta mostrando 
segnali di miglioramento, anche grazie a nuove dichiarazioni da parte di 
Powell, che hanno ammorbidito le precedenti: il Governatore ha affermato, 
infatti, che la FED è pronta ad aggiustare il proprio approccio in modo 
“rapido e flessibile”, tenendo conto anche dei segnali di preoccupazione 
sulla crescita che giungono dai mercati. Diversamente da quelle che sono 
le proiezioni ufficiali della FED, il mercato sconta, in effetti, un’assenza di 
manovre sui tassi nel 2019 e addirittura un leggero taglio nel 2020: ciò si 
evince anche osservando la curva dei rendimenti governativi statunitense, che 
è invertita nel tratto a breve termine, sostanzialmente piatta nel tratto a medio 
termine e presenta soltanto un minimo premio per l’investimento a lunga 
scadenza.
Oltre alle manovre delle Banche Centrali, il sentiment di mercato è influenzato 
dai temi politici e geopolitici: negli USA il temporaneo shutdown del governo 
- causato dallo scontro sulla questione del muro al confine col Messico, in 
Europa la questione Brexit, le proteste dei “gilet gialli” in Francia e gli sviluppi 
del caso italiano, mentre a livello globale permane l’incertezza sulla guerra 
dei dazi, che sta iniziando a mostrare risvolti sempre più concreti. Gli ultimi 
dati sull’attività economica nel settore manifatturiero hanno mostrato, infatti, 
un rallentamento a livello globale, che ha coinvolto anche gli Stati Uniti ed 
è stato particolarmente marcato in Cina, dove l’indice che misura lo stato di 
salute del settore è sceso sotto la soglia di espansione per la prima volta dal 
giugno del 2017. 
Il rallentamento della domanda cinese a causa dei dazi commerciali è 
anche una delle ragioni alla base del taglio delle stime sui risultati futuri 
annunciato recentemente da Apple: pur avendo un impatto significativo 
su tutte le aziende della catena produttiva sparse a livello globale, questo 
fenomeno sconta, comunque, anche problematiche specifiche del prodotto 
di punta, l’iPhone, e non può dunque considerarsi rappresentativo dell’intero 
settore tecnologico. Quest’ultimo ha subìto indubbiamente una generalizzata 
correzione ma, in aggregato, risulta in linea con l’andamento dell’indice 
generale e alcune grandi società hanno chiuso l’anno con performance 
ampiamente positive. 
Le autorità cinesi stanno, comunque, facendo fronte al rallentamento 
economico con misure di stimolo, che entro un certo tempo potrebbero 
mostrare i propri effetti, ed è stata annunciata una ripresa delle negoziazioni 
con gli Stati Uniti per trovare un compromesso sugli scontri commerciali entro 
la tregua di tre mesi stabilita a inizio dicembre. Questi segnali 
di distensione, insieme alla sostanziale stabilizzazione del dollaro negli 
ultimi tempi, ha consentito una certa resistenza - e in alcuni casi un parziale 
GRUPPO MEDIOLANUM
BILANCIO CONSOLIDATO 2018 102