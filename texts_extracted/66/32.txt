12bis-Dichiarazione non finanziaria .qxp_Layout 1  24/04/18  16:05  Pagina 31
ACTUATE RECOVER
Attuare: muovere parti di dispositivi e apparecchiature meccaniche diverse 
Recuperare: ritornare alla forma memorizzata di un dispositivo recuperandola anche
dopo grandi deformazioni 
Le Shape Memory Alloys(SMA) sono materiali speciali che, per loro natura, possiedono
due caratteristiche del tutto particolari:
(cid:129) la capacità di ritornare alla loro forma originaria anche dopo notevoli deformazioni
(memoria di forma);
(cid:129) una notevole resistenza alla rottura sotto stress (super-elasticità).
Il Nitinolè uno dei materiali che presenta queste due caratteristiche e il Gruppo SAES da
anni è impegnato nello sviluppo e nella produzione di questa lega innovativa e dei prodotti
con essa realizzati, garantendo al suo interno il controllo di tutta la filiera produttiva: dalla
fusione della lega ai componenti finiti.
Lo sfruttamento della proprietà di super-elasticità del Nitinol, unitamente alla sua
comprovata biocompatibilità,  trova il suo impiego primario in applicazioni medicali, nella
chirurgia mini-invasiva e nei dispositivi medici auto-espandenti come stent aortici o valvole
cardiache, mentre la memoria di forma ha il suo impiego principale in attuatori in ambito
industriale. 
Questi ultimi possono essere utilizzati laddove vengano richieste azioni di chiusura,
apertura o regolazione come in termo valvole, attuatori termostatici o sistemi di dosatura.
Per le loro caratteristiche di compattezza, silenziosità nel movimento e leggerezza sono
particolarmente apprezzati in settori quali l’automotive, la domotica e l’elettronica di
consumo.
CAPTURE
Catturare: assorbire e catturare vapore e elementi gassosi all'interno di dispositivi
sigillati ermeticamente
I materiali getter del Gruppo SAES sono in grado, mediante una reazione chimica, di
catturare molecole di gas attivi quali ossigeno, anidride carbonica, azoto, ecc. in dispositivi
sigillati ermeticamente, permettendo  così di migliorare e mantenere il grado di vuoto
richiesto al loro interno.
31 SAES Group