12bis-Dichiarazione non finanziaria .qxp_Layout 1  24/04/18  16:05  Pagina 18
La metodologia di valutazione dei rischi identificati segue il COSO ERM framework e
prevede il coinvolgimento di tutti i Risk Owner identificati. L’obiettivo del Gruppo è di far sì
che la strategia ERM diventi parte integrante della valutazione dei processi decisionali
all’interno della pianificazione aziendale. 
IL MODELLO DI RISK MANAGEMENT DEL GRUPPO SAES
Per ulteriori approfondimenti sui principali fattori di rischio per la sostenibilità del Gruppo
SAES e dei relativi metodi di gestione, si rimanda alle tabelle riportate ad inizio di ogni
capitolo del presente documento.
1.3 Stakeholder del Gruppo e analisi di materialità
Il Gruppo SAES riconosce l’importanza e la necessità di creare un dialogo trasparente,
bidirezionale e costruttivo con i propri clienti, fornitori, azionisti, dipendenti e tutti coloro
che partecipano alla vita dell’organizzazione in materia di sostenibilità. L’approccio corretto
alla sostenibilità è infatti uno degli obiettivi fondamentali per il Gruppo, sia da un punto di
vista strategico che nei confronti dei soggetti con i quali interagisce.
Il Gruppo persegue i propri interessi in una prospettiva di sviluppo sostenibile e tutela
dell’ambiente, ricercando un continuo equilibrio tra iniziative economiche, sicurezza delle
operazioni da un punto di vista sociale e prevenzione dei rischi di carattere ambientale.
Con questa consapevolezza, il Gruppo ha deciso di intraprendere un percorso che integri
all’interno del proprio business la valutazione di tutti i fatti positivi e negativi, attraverso un
dialogo costruttivo con i propri stakeholder di riferimento.
Già dal 2016, il Gruppo ha avviato un processo di analisi di materialità volto ad identificare
gli ambiti di maggior interesse anche ai fini dello sviluppo del business aziendale e di
creazione di valore per gli stakeholder, in una prospettiva di sostenibilità di lungo termine.
Sulla base dei temi materiali, ovvero rilevanti, sono stati identificati gli indicatori prioritari
attraverso cui monitorare e comunicare la performance di sostenibilità del Gruppo.
Dichiarazione Non Finanziaria 18