12bis-Dichiarazione non finanziaria .qxp_Layout 1  24/04/18  16:04  Pagina 4
Nota metodologica
SAES Getters S.p.A. rientra nell’ambito di applicazione del D. Lgs. 30 dicembre 2016 n.
254, in attuazione della Direttiva 2014/95/UE, che richiede di redigere annualmente una
dichiarazione di carattere non finanziario volta ad assicurare la comprensione dell’attività
di impresa, del suo andamento, dei suoi risultati e dell’impatto dalla stessa prodotta, avente
ad oggetto temi ambientali, sociali, attinenti al personale, al rispetto dei diritti umani ed
alla lotta contro la corruzione attiva e passiva. Il presente documento rappresenta pertanto
la prima Dichiarazione consolidata di carattere non finanziario(o anche “Dichiarazione Non
Finanziaria”)  relativa alle società appartenenti al gruppo costituito da SAES Getters S.p.A.
e dalle sue controllate (di seguito anche “Gruppo SAES” o “Gruppo”), descrivendone i
principali risultati in termini di performance di sostenibilità raggiunti nel corso del 2017 (dal
1 gennaio al 31 dicembre). I dati relativi all’esercizio precedente sono riportati, laddove
disponibili, solo ai fini comparativi in modo da facilitare la valutazione dell’andamento
dell’attività.
Come previsto dall’Art. 5 del D. Lgs. 254/16, il presente documento costituisce una
relazione distinta contrassegnata con apposita dicitura al fine di ricondurla alla Dichiarazione
consolidata di carattere non finanziario prevista dalla normativa. 
La presente Dichiarazione Non Finanziaria è stata redatta in conformità ai nuovi standard
«GRI Sustainability Reporting Standards» (2016) pubblicati dal Global Reporting Initiative
(GRI), «in accordance» secondo l’opzione «Core»; inoltre si è tenuto conto, ove opportuno,
anche degli orientamenti delle Linee Guida della Commissione Europea “Orientamenti
sulla comunicazione di informazioni di carattere non finanziario”.
La selezione degli aspetti e degli indicatori per la definizione dei contenuti da rendicontare,
rilevanti per il Gruppo e per gli stakeholder, è avvenuta in base a un processo strutturato
di analisi di materialità svolto come descritto nel Paragrafo “1.3 Stakeholder del Gruppo e
analisi di materialità”. 
Ai fini di una corretta rappresentazione delle performance del Gruppo e per garantire
l’attendibilità dei dati, è stato limitato il più possibile il ricorso a stime, che se presenti,
sono fondate sulle migliori metodologie disponibili e opportunamente segnalate. Il
processo di raccolta dati e controllo degli stessi è stato coordinato dalla Funzione
Consolidato, mediante apposito package inviato ai responsabili di tutte le funzioni aziendali,
delle sedi territoriali e delle società rientranti nel perimetro di riferimento. La periodicità
della rendicontazione delle informazioni non finanziarie e della pubblicazione della
Dichiarazione Non Finanziaria è impostata secondo una frequenza annuale. 
PERIMETRO
Il perimetro dei dati e delle informazioni economiche finanziarie risulta essere lo stesso
del Bilancio consolidato del Gruppo. Per quanto riguarda le informazioni qualitative e i dati
quantitativi relativi agli aspetti sociali e ambientali, sono incluse nel perimetro di
rendicontazione le società consolidate con il metodo integrale nel Bilancio consolidato del
Gruppo SAES1ad eccezione di Memry GmbH che ha avviato, alla fine dell’esercizio 2016,
le attività preparatorie alla chiusura della società e al trasferimento di attività produttive e
commerciali in altre società del Gruppo. A seguito del perfezionamento dei trasferimenti
dei rami d’azienda, che si è realizzato all’inizio del secondo semestre 2017, a far data dal 1
ottobre 2017 sono iniziate le operazioni di liquidazione della società. Per tali ragioni la
suddetta limitazione di perimetro riguarda le sole attività residuali rimaste in capo alla
società nell’esercizio 2017 mentre gli impatti sociali e ambientali delle attività produttive e
commerciali trasferite sono rendicontati all’interno delle altre società in cui sono confluiti
1 Per l’elenco delle società consolidate con il metodo integrale si rimanda alla Nota 1 – Area di consolidamento del Bilancio
consolidato di SAES Getter S.p.A. al 31/12/2017
Dichiarazione Non Finanziaria 4