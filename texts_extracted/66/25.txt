12bis-Dichiarazione non finanziaria .qxp_Layout 1  24/04/18  16:05  Pagina 24
INVESTOR RELATION
La creazione di valore per gli azionisti passa anche attraverso una relazione trasparente e
corretta con la comunità finanziaria, che per il Gruppo rappresenta un elemento importante
nel processo di gestione e sviluppo del business. A tal proposito, nel corso del 2017 il
Gruppo ha partecipato a due STAR Conferencea Milano e a Londra.
Inoltre, a conferma della trasparenza e dell’importanza che la comunicazione verso
l’esterno assume per il Gruppo, nel corso dell’anno sono stati diramati 11 comunicati
stampa oltre ad informativa finanziaria periodica e presentazioni. Attraverso il sito web
(www.saesgetters.com), alla sezione Investor Relation, sono disponibili le presentazioni
alla comunità finanziaria, la documentazione societaria, i comunicati stampa e tutte le
informazioni riguardanti il Gruppo, in italiano e in inglese. Sono inoltre disponibili, i
documenti assembleari, il Codice Etico e i contatti degli analisti che seguono il titolo.
2.2 Valore economico generato e distribuito
La creazione e distribuzione del valore per i propri stakeholder è un impegno costante del
Gruppo SAES. Il grafico seguente rappresenta la ricchezza prodotta dal Gruppo distribuita
e ripartita tra gli stakeholder con la seguente modalità: valore distribuito ai fornitori(costi
operativi riclassificati), remunerazione del personale(remunerazione diretta costituita da
salari,  stipendi  e  TFR  e  remunerazione  indiretta  costituita  dagli  oneri  sociali),
remunerazione dei finanziatori (interessi passivi), remunerazione degli azionisti
(dividendi distribuiti), remunerazione della Pubblica Amministrazione, (totalità delle
imposte pagate). Il valore trattenuto dal Gruppo SAES, è rappresentato dal risultato
dell’esercizio al netto degli utili distribuiti agli azionisti.
DISTRIBUZIONE DEL VALORE GENERATO DAL GRUPPO SAES
Il prospetto di determinazione e distribuzione del valore economico generato dal Gruppo
SAES è stato realizzato sulla base delle voci presentate nello schema di conto economico.
Il valore economico generato dal Gruppo SAES nel 2017, al netto dei costi riclassificati,
ammonta a circa 234 milioni di euro, in crescita del 24% rispetto all’anno precedente.
La maggior parte di questo valore è rappresentato dalla remunerazione ai fornitori(circa
109  milioni  di  euro,  rispetto  a  circa  86  milioni  di  euro  del  2016),  seguita  dalla
remunerazione del personale(circa 79 milioni di euro, lievemente maggiore rispetto al
dato del 2016 che si assestava intorno ai 71 milioni di euro). La remunerazione della
Pubblica Amministrazioneè risultata pari a circa 13 milioni di euro(in crescita rispetto
Dichiarazione Non Finanziaria 24