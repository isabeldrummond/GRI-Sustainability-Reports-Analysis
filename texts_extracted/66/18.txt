12bis-Dichiarazione non finanziaria .qxp_Layout 1  24/04/18  16:05  Pagina 17
(cid:129) Policy on Corporate Social Responsibility (CSR): con tale politica il Gruppo si impegna
nel sostenere i diritti umani senza nessuna discriminazione di genere, religione e età
e nel garantire che per nessuna operazione e nessun lavoratore siano in atto casi di
lavoro minorile e/o forzato. Questi valori e principi si applicano a tutti i lavoratori inclusi
gli studenti, i migranti, il personale interinale, i dipendenti e qualsiasi altra tipologia di
lavoratori.
(cid:129) Conflict Minerals: con tale politica il Gruppo richiede ai fornitori che trattano specifiche
categorie di minerali (Oro, Stagno, Tantalio, Tungsteno) la sottoscrizione della policy
sui Conflict Minerals atta a garantire che tali materiali non provengano da aree dove è
presente un alto rischio di violazione di diritti umani e degrado ambientale. 
1.2 Opportunità e rischi
IL CONTESTO DI RIFERIMENTO
I temi inerenti la sostenibilità, quali la lotta al cambiamento climatico, la tutela ambientale
e l’adozione di politiche di sviluppo e gestione sostenibile delle risorse materiali, trovano
negli ultimi anni un interesse sempre più crescente presso Istituzioni e Organizzazioni di
tutto  il  mondo.  In  particolare,  il  2015  ha  visto  la  21esima  Conferenza  delle  Parti
dell’UNFCCC (la cosiddetta COP21) finalizzata a regolare le emissioni di gas ad effetto
serra e ratificata nel corso del 2016. L’accordo sul clima entrerà in vigore a
partire dal 2020 e rappresenta un importante passo in avanti nella
definizione di una strategia globale per contrastare il cambiamento
climatico e l’aumento della temperatura del Pianeta Terra. Nel 2015, le
Nazioni Unite hanno adottato una nuova politica di diffusione dei temi legati
allo sviluppo sostenibile: i Sustainable Development Goals (17 SDGs). I 17
obiettivi, validi per il periodo 2015-2030, coinvolgono il settore pubblico e
privato nel garantire il raggiungimento di obiettivi comuni, quali la pace, la
sicurezza, la giustizia, l’inclusione sociale e la responsabilità ambientale. Nel 2016,
attraverso il Decreto Legge n. 256, l’Ordinamento Italiano ha recepito la Direttiva Europea
2014/95 - Barnier sulla “Non financial disclosure”, che prevede l’obbligo per le società di
interesse pubblico che rispondono a determinati criteri di fornire, a partire dall’anno 2017,
un’informativa relativa alla gestione delle tematiche sociali e ambientali. Le Organizzazioni
sono quindi sempre più chiamate a valutare con attenzione l’evoluzione di scenari specifici
e delle nuove sfide che questi aprono, per poterne raccogliere le opportunità e gestire
adeguatamente i rischi connessi. Il Gruppo
SAES opera in un contesto dinamico, in
continua evoluzione, sia per le dinamiche
del mercato sia per la complessità e l’alto
contenuto tecnologico dei settori in cui
opera. Per il Gruppo risulta fondamentale
gestire e controllare in modo appropriato i
rischi a cui si espone nel corso dell’attività
di business, in modo da garantire stabilità e
equilibrio nel tempo e mantenere relazioni durature con i propri stakeholder.
La  gestione  consapevole  del  rischio  viene  attuata  attraverso  la  progressiva
implementazione di un sistema tale da consentire d’identificare, valutare e, laddove
possibile, mitigare e monitorare i rischi d’impresa secondo un approccio precauzionale.
Al fine di poter definire il proprio profilo di rischio in modo corretto, dal 2012 il Gruppo SAES
si è dotato di un processo di Enterprise Risk Assessment definendo e aggiornando un
catalogo dei rischi; questa operazione è stata effettuata seguendo le prescrizioni dello
standard internazionale COSO framework.
17 SAES Group