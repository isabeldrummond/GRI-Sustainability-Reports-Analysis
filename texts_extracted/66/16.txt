12bis-Dichiarazione non finanziaria .qxp_Layout 1  24/04/18  16:04  Pagina 15
IL CODICE ETICO E LE RELAZIONI CON GLI STAKEHOLDER
Il Codice Etico del Gruppo SAES pone particolare attenzione alle relazioni che il Gruppo
intraprende con alcuni dei suoi stakeholder chiave in particolare:
(cid:129) prescrive che le relazioni con clienti, fornitori e collaboratori esterni siano
trasparenti e non discriminatorie;
(cid:129) impegna il Gruppo a mantenere una collaborazione propositiva e costante nel
rispetto  delle  leggi  e  delle  normative  vigenti  nei  confronti  della  Pubblica
Amministrazione, Organismi di Vigilanza, Associazioni di categoria e Autorità
giudiziaria;
(cid:129) tutela la pari opportunità nella selezione del personale.
Il Modello di organizzazione, gestione e controllo ex. D. Lgs. 231/2001è il documento
che descrive il modello organizzativo di SAES Getters S.p.A. L’adozione del Modello 231,
giunto nel 2017 al suo decimo aggiornamento, esprime la volontà, di:
(cid:129) determinare, in tutte le parti coinvolte, la consapevolezza di poter incorrere in
conseguenze disciplinari e/o sanzioni in caso di violazione del Modello;
(cid:129) ribadire che i comportamenti illeciti derivanti dalle eventuali violazioni del Modello sono
fortemente condannate da SAES Getters S.p.A.;
(cid:129) consentire a SAES Getters S.p.A. la prevenzione di comportamenti illeciti mediante il
monitoraggio sulle aree di attività a rischio.
SAES Getters S.p.A., a far data dal 2017, ha optato per un Modello 231 strutturato per
processo e non più per categoria di reato, come era in origine, e composto da una parte
generale, c.d. descrittiva, ed una parte speciale che, a sua volta, è costituita da 25 protocolli.
La scelta di modificare la struttura del Modello 231 nasce dall’esigenza e dalla volontà di
rendere il Modello sempre più fruibile e sempre più efficace in termini di “analisi del rischio”
e individuazione delle “aree di mitigazione del rischio”, nonché dei presidi di controllo.
Grazie al Modello 231, SAES Getters S.p.A. condanna ogni forma di corruzione,
predisponendo anche a tal fine un apposito Organismo di Vigilanza con le funzioni proprie
indicate nel Modello.
IMPEGNO CONTRO LA CORRUZIONE
Il Gruppo SAES è impegnato attivamente nella lotta alla corruzione, sia pubblica che privata,
così  come  previsto  dalla  legislazione  nazionale.  In  particolare,  il  Gruppo  previene
attivamente ogni tentativo di corruzione, favori illegittimi, comportamenti collusivi e
sollecitazioni di vantaggi personali così come descritto nel Codice Etico che, insieme al
Modello 231 sono gli strumenti a presidio dell’insorgere di fenomeni corruttivi.
Il Codice Etico richiama precisi doveri comportamentali, anche in relazione alle pratiche
corruttive, potenzialmente presenti in vari ambiti dell’operatività aziendale. In particolare,
nello svolgimento delle relazioni con clienti e fornitori si deve tenere conto che omaggi,
contribuzioni e spese di rappresentanza sono consentiti quando di modico valore e senza
che possano essere interpretati come finalizzati ad acquisire vantaggi in modo improprio.
Sono inoltre presenti procedure aziendali che disciplinano i rapporti, sia istituzionali che
commerciali, con entità pubbliche nazionali o comunitarie, Autorità di vigilanza, pubblici
funzionari, e incaricati di pubblico servizio.
15 SAES Group