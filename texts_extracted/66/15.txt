12bis-Dichiarazione non finanziaria .qxp_Layout 1  24/04/18  16:04  Pagina 14
I COMITATI DEL GRUPPO SAES6
COMITATO CONTROLLO E RISCHI 
Il Comitato Controllo e Rischi ha la funzione di delineare le linee guida in grado di ridurre
e mitigare il rischio, fornendo pareri al Consiglio di Amministrazione in materia di gestione
ed identificazione dei rischi.
COMITATO REMUNERAZIONE E NOMINE
Il  Comitato  Remunerazione  e  Nomine  è  uno  dei  Comitati  interni  al  Consiglio  di
Amministrazione, si occupa della redazione della Politica per la Remunerazione ai sensi
dell’art. 123-ter del TUF; inoltre, è l’organo che valuta adeguatezza e correttezza della
Politica di Gruppo, identificando eventuali proposte di cambiamento o miglioramento e
monitorandone la corretta applicazione.
COMITATO PER LE OPERAZIONI CON LE PARTI CORRELATE
Il Comitato per le operazioni con le parti correlate è composto da amministratori in
possesso dei requisiti di indipendenza e presieduto dal Lead Independent Director. Si
riunisce ogni qual volta si debbano valutare operazioni con parti correlate sottoposte al
parere del Comitato.
ETICA E INTEGRITÀ
Il Gruppo SAES, consapevole dell’importanza rivestita dalla Governance nella pianificazione
degli obiettivi e delle performance sia di natura economico finanziaria che in materia di
sostenibilità, si impegna nel conseguire una corretta gestione societaria ed imprenditoriale
che permetta la creazione di valore per gli stakeholder e l’aumento della fiducia e
dell’interesse da parte degli investitori. Il sistema di Corporate Governance del Gruppo
risulta in linea con le raccomandazioni contenute nel Codice di Autodisciplina delle Società
Quotate, promosso da Borsa Italiana S.p.A. Gli strumenti utilizzati sono il Codice Etico e il
Modello di organizzazione, gestione e controllo secondo le esigenze espresse dal D.Lgs.
231/2001 (di seguito anche  “Modello 231” o “Modello”)7.
Il Codice Etico di SAES Getters S.p.A, la cui osservanza è richiesta a tutte le società del
Gruppo, è stato aggiornato nel 2014 ed ha lo scopo di definire un insieme di norme
comportamentali che permettano la diffusione presso i dipendenti di una cultura aziendale
volta alla legalità, definendo i principi dell’attività di SAES. Il Codice definisce alcuni valori
quali: legalità, lealtà, trasparenza, imparzialità, diligenza e professionalità, riservatezza delle
informazioni, tutela dell’ambiente e dello sviluppo sostenibile e concorrenza. È inoltre
previsto che, in caso di violazione dei principi del Codice Etico da parte di collaboratori
esterni, fornitori, consulenti e partner commerciali sia possibile, quando necessaria, la
risoluzione del contratto di collaborazione.
6 Per una descrizione maggiormente approfondita dei comitati del Gruppo SAES si rimanda alla Relazione sul Governo
Societario e gli Assetti Proprietari 2017.
7 Il Codice Etico del Gruppo SAES (versioni inglese e italiano) e il Modello 231 di SAES Getters S.p.A. sono disponibili e
scaricabili sul sito www.saesgetters.com
Dichiarazione Non Finanziaria 14