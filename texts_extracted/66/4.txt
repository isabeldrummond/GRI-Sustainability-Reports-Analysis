12bis-Dichiarazione non finanziaria .qxp_Layout 1  24/04/18  16:04  Pagina 3
Lettera agli stakeholder
Nel 2017 il Gruppo SAES ha ottenuto risultati record.
Il 2017 dunque è stato un anno ricco di risultati importanti, voluti, cercati e ottenuti con
spirito di sacrificio. Le nuove dimensioni e sfide che ci siamo posti, in una prospettiva di
miglioramento e arricchimento continuo, nascono da una costante spinta all’innovazione
e iniziative per conseguire una crescita duratura e sostenibile del valore dell’impresa. 
Questi risultati ci inorgogliscono, ma ci fanno anche sentire maggiormente la responsabilità
che abbiamo verso le nostre persone, i clienti, i partner e le comunità in cui operiamo. Per
noi infatti la sfida è crescere, ma crescere in modo sostenibile e costruire rapporti che si
basano su correttezza, integrità e trasparenza.
La sostenibilità, a partire da questo esercizio, diventa parte integrante della governance
del Gruppo e strumento per creare valore.
Abbiamo messo l’impegno che contraddistingue la nostra attività quotidiana nella
predisposizione di questo documento, coinvolgendo trasversalmente differenti funzioni e
la maggioranza delle società del Gruppo, in un esercizio di team working eccezionale.
Lo abbiamo realizzato pensando a chi lo deve leggere con l’intento di centrare le aspettative
di conoscenza di tutti i nostri interlocutori e rendere accessibili obiettivi e risultati. Solo
trasparenza e integrità consentono di costruire un rapporto di fiducia con tutti gli
stakeholder.
Siamo consapevoli che questo nostro nuovo orientamento alla sostenibilità rappresenti
una sfida importante per il Gruppo, richiedendo informazioni e presidi nuovi. Molto è stato
fatto e molto è ancora da fare, ma le sfide fanno parte del nostro DNA e non ci spaventano!
Lainate, 14 marzo 2018
                                                            Il Presidente del Consiglio di Amministrazione
                                                                          Dr. Ing. Massimo della Porta
3 SAES Group