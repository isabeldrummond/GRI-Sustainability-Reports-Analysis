Il Collegio Sindacale di Fiera Milano SpA è stato nominato dall’Assemblea dei Soci, in data 29 
aprile 2015.
Esso vigila sull’osservanza della legge e dello Statuto Sociale, sul rispetto dei principi di corretta 
amministrazione e sull’adeguatezza della struttura organizzativa della Società per gli aspetti di 
competenza, del sistema di controllo interno e del sistema amministrativo-contabile, nonché 
sull’affidabilità di quest’ultimo a rappresentare correttamente i fatti di gestione, sulle modalità 
di concreta attuazione delle regole di governo societario previste da codici di comportamento 
redatti da società di gestione di mercati regolamentati ed infine sull’adeguatezza delle disposizioni 
impartite dalla Società alle società controllate. Inoltre, il Collegio Sindacale vigila sia sulla revisione 
legale dei conti annuali e consolidati che sull’efficacia dei sistemi di controllo interno, di revisione 
interna e di gestione del rischio, nonché sul processo di informativa finanziaria. Il Collegio 
Sindacale vigila altresì sull’osservanza delle disposizioni previste in materia di dichiarazione di 
carattere non finanziaria dal D.Lgs. 254/2016 e riferisce in proposito nella relazione annuale 
all’Assemblea. 
Il sistema di controllo interno e di gestione dei rischi della Società e del Gruppo, in linea con 
il Codice di Autodisciplina, è rappresentato dall’insieme delle regole, delle procedure e delle 
strutture organizzative volte a consentire l’identificazione, la misurazione, la gestione e il 
monitoraggio dei principali rischi. Tale sistema contribuisce a una conduzione della Società e 
del Gruppo coerente con gli obiettivi aziendali definiti dal Consiglio di Amministrazione della 
Capogruppo, favorendo l’assunzione di decisioni consapevoli. Esso concorre ad assicurare 
(i) la salvaguardia del patrimonio sociale, (ii) l’efficienza e l’efficacia dei processi aziendali, (iii) 
l’affidabilità dell’informazione finanziaria e (iv) il rispetto di leggi e regolamenti nonché dello Statuto 
Sociale e delle procedure interne.
Fiera Milano SpA adotta un processo strutturato e integrato di analisi e gestione dei rischi a livello 
di Gruppo, che si ispira a standard riconosciuti a livello internazionale in ambito ERM. 
Sulla base di una metodologia di mappatura e quantificazione dei rischi che prevede il 
coinvolgimento diretto del Management di Gruppo, il processo ERM del Gruppo Fiera Milano 
supporta da un lato, la valutazione, definizione e pianificazione degli obiettivi e delle strategie 
aziendali,  dall’altro,  la  loro  corretta  esecuzione,  attraverso  l’integrazione  nei  processi  di 
pianificazione e gestione aziendali delle seguenti attività:
• sistematica e proattiva identificazione dei rischi cui il Gruppo è esposto; 
• valutazione anticipata dei potenziali effetti negativi sulle performance desiderate e della 
probabilità di accadimento dei rischi identificati; 
• definizione e implementazione di risk response coerenti con la propensione al rischio aziendale, 
tenuto conto del livello di maturità del sistema di Risk Management esistente;
• monitoraggio dell’efficacia delle risk response e dell’evoluzione delle esposizioni nel tempo.
I risultati del sopracitato processo ERM sono oggetto di comunicazione periodica in sede di 
Comitato Controllo e Rischi, Collegio Sindacale e Consiglio di Amministrazione, e sono utilizzati 
dalla Direzione Controllo Interno come elementi informativi finalizzati alla predisposizione di 
specifici piani di audit risk-based. 
In considerazione della rilevanza dell’ERM per il Gruppo, la Società ha ritenuto di:
• istituire, nel corso del 2017, la funzione di Risk Manager, che ha la responsabilità di garantire 
la pianificazione, la progettazione e l’implementazione di un processo globale di gestione dei 
rischi aziendali;
• disciplinare il processo di sistematica identificazione, valutazione, gestione e reporting dei 
rischi aziendali del Gruppo Fiera Milano, nell’ambito di una specifica procedura, approvata dal 
Consiglio di Amministrazione in febbraio 2018. Tale procedura consente altresì di rispondere 
ai requisiti di corporate governance in materia di Risk Management applicabili alle società 
quotate.
30   Report di Sostenibilità 2017  31 