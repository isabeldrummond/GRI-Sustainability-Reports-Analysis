Indici di soddisfazione delle manifestazioni 
direttamente organizzate
La conoscenza delle principali metriche di soddisfazione di espositori e visitatori sono fondamentali 
per comprendere al meglio cosa spinge un cliente a scegliere una determinata manifestazione.
La capacità e la prontezza nell’intercettare e comprendere i cambiamenti del mercato è 
fondamentale per costruire un vantaggio competitivo stabile e duraturo per ogni organizzatore e 
soddisfare al meglio le esigenze dei propri clienti. 
Il livello qualitativo del servizio offerto dalle Direzioni delle manifestazioni di proprietà di Fiera Milano 
viene misurato attraverso un progetto strutturato di Customer Satisfaction Survey. In particolare, 
la maggior parte delle manifestazioni (HOMI, HOST, TUTTOFOOD, miart, Sì Sposaitalia Collezioni, 
BIT) ha affidato ad una società terza la somministrazione, la raccolta e l’elaborazione dei dati di 
valutazione della manifestazione.
Per le manifestazioni TEMPO DI LIBRI e VERSILIA YACHTING RENDEZ-VOUS non è stata 
effettuata alcuna Survey in quanto, nel 2017, si è svolta la loro prima edizione.
Nel caso di SICUREZZA e TRANSPOTEC la soddisfazione per i risultati della manifestazione 
sono stati dimostrati dai positivi commenti sia di espositori che di visitatori e dal sostanziale 
incremento del numero di Visitatori. SICUREZZA, anche grazie allo spostamento di data, ha 
registrato un incremento di visitatori e di aziende presenti nei settori del fire e della sicurezza 
passiva. Nella prossima edizione Smart Building Expo verrà meglio integrata con SICUREZZA 
anche a livello di layout, posizionando gli stand degli espositori di tecnologie evolute di domotica 
e building automation accanto a quelli della manifestazione SICUREZZA che presentano analogie 
di visitazione. 
Per quanto riguarda TRANSPOTEC sono allo studio iniziative esplicite per rafforzare la presenza 
di aziende del mondo della logistica in fiera. A tal proposito, a partire dal 2019 TRANSPOTEC si 
svolgerà in parallelo alla manifestazione OilnonOil (sulle stazioni di servizio di diversa tipologia di 
carburante distribuite sul territorio), in accordo con VeronaFiere. Questa co-location consentirà di 
proporre un progetto più completo agli operatori di logistica.
Essendo SICUREZZA e TRANSPOTEC manifestazioni a cadenza biennale, nel 2018 sono previsti 
percorsi di avvicinamento per le edizioni successive (es Evento SICUREZZA&OLTRE e il Forum 
internazionale della Logistica).
Fiera Milano analizza i principali trend di soddisfazione di espositori e visitatori, ricavati attraverso 
l’elaborazione dei dati di una società specializzata per la rilevazione della customer satisfaction 
per l’industria delle fiere.
La metrica internazionale che viene utilizzata che rappresenta l’indice sintetico del livello di qualità 
della maggior parte delle manifestazioni del suo portfolio è l’Overall Show Score. Questo indice 
mira ad essere un valore di sintesi dei 4 indicatori principali (KPI) che vengono utilizzati nelle 
analisi sui prodotti di Fiera Milano, ovvero:
• la soddisfazione complessiva;
• il tasso di passaparola;
• l’importanza dell’evento;
• la probabilità di ritorno.
Il risultante della media ponderata dei percentili degli indicatori è l’Overall Show Score, ovvero 
un indice aggregato espresso a sua volta in percentili: un indice di 50 corrisponderà dunque ad 
una fiera B2B con livelli di feedback corrispondenti al 50esimo percentile a livello mondiale (la 
media globale).
Il benchmark delle fiere B2B su cui vengono calcolati questi KPI, è costituito da circa 850 eventi, 
provenienti da settori merceologici differenti.
36    37 