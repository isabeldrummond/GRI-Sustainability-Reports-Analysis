Nel mese di gennaio 2018 si è completato il trasloco del magazzino di Vittuone ad uno nuovo 
nei pressi di Arese. Questo nuovo magazzino, essendo più vicino ai Quartieri espositivi di Rho e 
Milano, riduce notevolmente le distanze per il trasporto dei materiali. Il nuovo magazzino, inoltre, è 
una struttura di recente costruzione che permette di migliorare la gestione del materiale stoccato: 
• è in corso un processo di etichettatura di tutto il materiale con tecnologie RFID 
• è prevista la costruzione di una rete wifi all’interno del magazzino.
Queste attività permetteranno la mappatura e la gestione informatizzata del materiale e della 
preparazione delle commesse.
La gestione del rumore
Oltre ai fattori ambientali, la mobilità può influenzare anche i seguenti fattori socioeconomici: 
rumore nel caso di eventi a carattere ricreativo come concerti, Motolive, accessibilità, sicurezza 
e protezione, danni o deterioramento dei mezzi di trasporto, riduzione della capacità residua per 
il trasporto locale, turbamento dei servizi in zona. 
Nel Piano di Azzonamento Acustico del Comune di Rho il quartiere   è classificato 
sotto la Classe IV – aree di intensa attività umana per la quale i valori del limite massimi di 
livello sonoro equivalente (Leq A) sono 65 dB in orari diurni e 55 dB in orari notturni. Gli stessi 
valori sono presenti all’interno del Piano di Azzonamento Acustico del Comune di Milano per il 
quartiere  . 
Le attività legate all’inquinamento acustico non vengono monitorate da parte del Gruppo Fiera 
Milano in quanto relative ad episodi numericamente poco significativi e/o legati all’operatività di 
soggetti terzi.
 75 