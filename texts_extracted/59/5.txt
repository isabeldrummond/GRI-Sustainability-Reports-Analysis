Messaggio  
agli Stakeholder 
Caro Stakeholder,
la nostra Società ha superato un anno di forti cambiamenti. Il 2017 è stato, infatti, un anno 
cruciale che ha portato ad un profondo rinnovamento della governance e dello stile di gestione 
del Gruppo. A fine settembre è terminato il provvedimento di Amministrazione Giudiziaria, 
misura provvisoria, di natura preventiva, intesa in via prioritaria a preservare il valore dell’azienda, 
un’occasione che abbiamo colto per aumentare i nostri presidi di controllo. Il Gruppo si è 
rafforzato quindi istituendo le funzioni Security e Compliance e potenziando l’Internal Audit e 
la Direzione Procurement. Sono state, inoltre, revisionate le procedure vigenti e ne sono state 
emanate di nuove nell’ottica di migliorare i processi aziendali, in particolare quelli relativi alla 
modalità di fornitura e al controllo.
Abbiamo la volontà di definire un nuovo standard di riferimento nel settore fieristico, ecco perché 
siamo convinti che gli indici di soddisfazione e motivazione dei nostri espositori e visitatori 
debbano essere il principale driver di sviluppo dei nostri servizi. Grazie ad una attenta analisi dei 
trend di soddisfazione dei clienti, consideriamo prioritaria la qualità del servizio in tutte le fasi della 
nostra attività. In particolare, nell’ambito della gestione delle manifestazioni di proprietà è stato 
adottato un modello di business che presidia le relazioni con i diversi Stakeholder attraverso team 
dedicati offrendo servizi specifici nelle diverse fasi della manifestazione. Ciascun cliente è stato 
seguito e accompagnato alla mostra grazie ad un customer care attento e tempestivo nel fornire 
risposte adeguate. Il livello qualitativo del servizio offerto viene misurato attraverso un progetto 
strutturato di Customer Satisfaction Survey. Insomma Fiera Milano sta diventando sempre più 
attenta anche ai dettagli. Dettagli che fanno la differenza non solo nella qualità dei servizi ma 
anche nella cura degli spazi. A tal fine ricordiamo tutto il lavoro messo in atto dalla controllata 
Fiera Milano Congressi che nel 2017 ha dialogato con la World Obesity Federation affinchè il 
MiCo - Milano Congressi possa conseguire dal 2018 la certificazione Healthy Venue. 
Abbiamo parlato della qualità dei servizi offerti e degli spazi che, oltre ad essere funzionali, sono 
“responsabili”. Tutto ciò non può prescindere dall’importanza delle persone: le risorse umane 
sono elementi indispensabili per l’esistenza del Gruppo Fiera Milano. I valori ispiratori che guidano 
l’avvio e la gestione di ogni nuovo progetto rivolto alle persone sono trasparenza, equità e fiducia. 
Sulla base dei principi ispiratori che guidano il Gruppo, nel corso del 2017, è iniziata la fase di 
revisione e progettazione di alcune Procedure HR che verranno emesse nel corso del 2018. 
Nell’ottica di reperire, identificare e trattenere i talenti, si è posta particolare attenzione al tema del 
recruiting e della valutazione della performance e della leadership.
Infine, dopo qualità, spazi e persone, sostenibilità per Fiera Milano vuol dire anche, e soprattutto, 
ambiente. Fiera Milano si ispira a linee guida dirette ad un progressivo miglioramento delle 
performance energetiche. Il Gruppo è impegnato nella gestione sostenibile delle risorse e dei 
parametri ambientali. Il miglioramento progressivo degli ultimi anni è stato realizzato, in particolare, 
attraverso un insieme di progetti volti a ridurre i consumi energetici e idrici e a migliorare le 
condizioni di benessere ambientale delle sedi espositive. Tali progetti sono stati in parte realizzati 
dal Gruppo Fiera Milano ed in parte da Fondazione Fiera Milano, proprietaria dei Quartieri fieristici.
Fiera Milano non è solo business e questo documento deve essere lo strumento che ci consente 
di parlare anche delle attività che svolgiamo “al di fuori” del Quartiere fieristico. Da sempre Fiera 
Milano considera fondamentale il proprio impegno in ambito sociale, promuovendo iniziative 
benefiche con l’obiettivo di contribuire al progresso e benessere della comunità milanese e della 
società in generale. Anche nel 2017 Fiera Milano è scesa in campo senza indugi e, a questo 
riguardo, ricordiamo un paio di progetti a sostegno dei più bisognosi. In particolare, la Società ha 
avviato il 15 settembre 2017, giornata inaugurale di HOMI, l’iniziativa “Salame Milano”, con cui è 
stato devoluto al Banco Alimentare della Lombardia un euro per ogni panino al salame venduto 
6   Report di Sostenibilità 2017