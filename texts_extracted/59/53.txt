Nel corso dell’anno è stata inoltre proposta la partecipazione ad eventi interaziendali, workshop e 
seminari su diverse tematiche al fine di poter valutare e confrontarsi con realtà diverse, prendere 
spunti sulle best-practice utilizzate dalle altre aziende e acquisire conoscenza su nuove tematiche 
di attualità.
Nel secondo semestre 2017 è stato poi organizzato un incontro plenario rivolto a tutti i dipendenti 
del Gruppo al fine di illustrare le azioni e le misure di legalità intraprese in virtù del nuovo modello 
di business e di organizzazione del Gruppo.
Nel corso del 2017 è stato condiviso all’interno del management aziendale il progetto vincitore 
del concorso “Premio Innovazione” lanciato nel corso del 2016 e aperto a tutti i dipendenti del 
Gruppo Fiera Milano. Scopo del progetto – dal titolo “One company, one social customer care”, 
presentato da un team di tre dipendenti di due diverse società del Gruppo – è quello di realizzare 
un nuovo social customer care: tramite l’adozione di un Chatbot con assistenza 24 ore su 24 
sarà possibile ottimizzare i servizi offerti da Fiera Milano, incrementando gli ordini e ampliando 
l’attuale parco clienti. 
Al fine di migliorare il processo di comunicazione interna, nel corso del 2017 è stata progettata 
e sviluppata una nuova versione della intranet aziendale intitolata “NoiFiera”: disegnata con una 
veste elegante e ariosa, ha come obiettivo quello di condividere le conoscenze all’interno del 
Gruppo Fiera Milano e di facilitare la cooperazione e la fruizione di servizi in modo semplice ed 
efficace. Per coinvolgere tutta la comunità aziendale, il 1° ottobre 2017 è stata lanciata in rete 
una “call for ideas” all’interno del Gruppo, a cui è seguito il lavoro di stesura del progetto che ha 
visto, tra il mese di ottobre e dicembre 2017, la collaborazione di 130 dipendenti di Fiera Milano. 
Tra le novità di “NoiFiera” l’accesso, direttamente dalla homepage, di servizi e applicativi. Grazie 
a un solo clic, la nuova intranet permette ad esempio di scrivere ai colleghi che si occupano del 
cartellino e del cedolino, contattare l’assistenza tecnica, richiedere il pass auto e moto, prenotare 
il packed lunch oppure avere l’auto di servizio per percorsi lunghi in caso di trasferte. Un’altra 
novità è la messa in comune delle notizie e delle storie professionali e umane presenti in azienda, 
così da comporre – entro la ricorrenza del centenario di Fiera Milano – un eBook di 100 storie, 
capaci di spiegare i valori del Gruppo.
Infine, dal settembre 2017 si sono anche tenuti momenti di incontro tra i vertici aziendali e la 
popolazione del Gruppo al fine di condividere le strategie e dare costante aggiornamento sui 
progetti ed evoluzione del business.
La società estera oltre alla formazione tecnica e linguistica si è focalizzata sullo sviluppo delle 
nuove competenze in ambito marketing e digitale sperimentando nuove metodologie di approccio 
al business e al mercato. Sono stati inoltre pianificati dei percorsi di coaching per i manager volti 
a supportarli nel raggiungimento degli obiettivi e a migliorare le performance professionali e del 
team.
Tabella 13 – Ore di formazione erogata
2017 2016
Italia Estero Italia Estero
Uomini Donne Uomini Donne Uomini Donne Uomini Donne
Dirigenti 179 56 226 0 143 50 51 0
Quadri e Impiegati   2133 2597 383 521 2.319 2.650 270 139
(inclusi i Giornalisti)
Numero ore totali   2.312 2.653 609 521 2.462 2.700 321 139
formazione erogata
54   Report di Sostenibilità 2017  55 