La catena di fornitura
La catena di approvvigionamento del Gruppo Fiera Milano è costituita da fornitori di beni e servizi, 
specializzati, a titolo esemplificativo e non esaustivo, nelle seguenti classi merceologiche:
• FACILITY MANAGEMENT, relativa a beni tecnici, servizi di portierato, vigilanza, mensa, pulizie, ecc;
• ALLESTIMENTI, riferita a stand o parti di stand a completamento dell’offerta della controllata 
Nolostand;
• APPENDIMENTI, ovvero le strutture che sostengono il coronamento degli stand; 
• SERVIZI E PRODOTTI DI COMUNICAZIONE, richiesti per la promozione e lo svolgimento delle 
manifestazioni;
• SERVIZI PER LA GESTIONE DEI RIFIUTI;
• SERVIZI DI ICT;
• SERVIZI DI RISTORAZIONE.
Nel corso dell’esercizio 2017 la Direzione Procurement della Capogruppo è stata riorganizzata e 
rafforzata, sulla base di un assessment di dimensionamento qualitativo e quantitativo condotto 
da un consulente terzo, che ha portato ad un potenziamento del numero di buyer nell’ottica di 
una implementazione progressiva di un procurement service centralizzato dedicato anche alle 
controllate italiane. 
La mission della Direzione Procurement è quella gestire le attività di acquisto del Gruppo 
attraverso un approccio programmatico integrato, collaborando in modo proattivo con le funzioni 
richiedenti, in ottica di ottimizzare la spesa, garantire il rispetto dei target assegnati in termini di 
tempestività e delle procedure applicabili.
Parallelamente, la progressiva formalizzazione di procedure relative al processo di 
approvvigionamento, è volta ad assicurare, tra gli altri:
• una migliore gestione del parco fornitori, anche attraverso l’introduzione di limiti percentuali di 
incidenza sul fatturato del fornitore sul totale del fatturato generato dal Gruppo, una più ampia 
esplorazione di mercato; 
• la collaborazione con fornitori che rispondono a determinati requisiti di onorabilità, verificati 
attraverso l’effettuazione di Integrity Due Diligence da parte della Direzione Security, che 
comprende anche l’analisi di documentazione specifica, quali ad esempio casellari giudiziali e 
certificati carichi pendenti, e analisi dedicate;
• un più efficace controllo delle maestranze dei fornitori, attraverso analisi e verifiche rispetto alle 
normative vigenti, e di tutti gli operatori presenti in cantiere, anche attraverso l’utilizzo di pass 
d’ingresso direttamente correlati all’Albo fornitori informatizzato.
La Società sta progressivamente implementando un nuovo Albo, in cui i fornitori, appaltatori o 
subappaltatori autorizzati, vengono qualificati, procedendo ad un costante monitoraggio del 
mercato al fine di confermare e rinnovare competenze, capacità operative e competitività. 
Nella fase preliminare all’ingaggio, viene condotta una valutazione reputazionale per i fornitori al 
superamento di predeterminate soglie di approvvigionamento da parte delle Società del Gruppo. 
Le attività di Integrity Due Diligence sui fornitori sono affidate alla Direzione Security, che supporta 
e si interfaccia con Procurement nel processo di qualifica del fornitore. Inoltre, al fine di esaminare 
fattispecie particolari ovvero predeterminate che necessitano di approfondimenti specifici viene 
indetta periodicamente la Commissione Valutazione Fornitori.
32   Report di Sostenibilità 2017  33 