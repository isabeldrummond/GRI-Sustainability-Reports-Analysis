Gestione responsabile della catena di fornitura 
(contrasto al lavoro sommerso e diritti umani)
Rischi connessi a pratiche di lavoro sommerso nella catena di fornitura del Gruppo
Le tipologie di fornitori di cui si avvale il Gruppo Fiera Milano per l’erogazione dei propri servizi 
comprendono aree merceologiche connotate da elevata incidenza di manodopera (es: pulizie, 
allestimenti, vigilanza, ristorazione) a rischio medio-alto relativamente a pratiche di lavoro 
sommerso.
La probabilità effettiva di ingaggiare fornitori con problematiche di lavoro nero è tuttavia da 
ritenersi bassa, in ragione dei numerosi presidi messi in atto dal Gruppo anche a seguito del 
provvedimento di amministrazione giudiziaria.
Il Gruppo Fiera Milano ha infatti messo a punto e sta implementando controlli stringenti sia in 
fase di selezione del fornitore (es: valutazione reputazionale ogni 6 mesi, effettuata dalla Direzione 
Security, costituita nel 2017) che on field, in fase di controllo accessi a cura della Direzione 
Security al fine di verificare la regolarità dei titoli e in fase di esecuzione delle prestazioni a cura 
della funzione Supplier Quality (istituita a gennaio 2018 all’interno del Procurement) al fine di 
verificare la qualità del servizio reso.
Da segnalare inoltre che i) nel Codice Etico del Gruppo Fiera Milano sono statuite le politiche di 
base nell’ambito del contrasto al lavoro nero e minorile ii) il Modello 231 vigente include una parte 
speciale relativa ai reati da impiego di cittadini di paesi terzi il cui soggiorno è irregolare e una 
parte speciale relativa ai reati da intermediazione illecita e sfruttamento del lavoro, finalizzata alla 
prevenzione e al controllo dei reati citati.
Lotta contro la corruzione attiva e passiva ed etica  
del business
Rischi connessi a potenziali ripercussioni legate alla mancata trasparenza  
nei rapporti con le controparti
I provvedimenti di Amministrazione Giudiziaria, revocati nel corso del 2017, hanno posto 
l’accento sulla rilevanza del rischio che rapporti poco trasparenti con le controparti possano 
sfociare in comportamenti illegali quali, ad esempio, fenomeni di corruzione, compromettendo la 
reputazione e l’integrità del Gruppo, anche in considerazione della sua esposizione mediatica e 
tenuto conto della sua natura di quella dei suoi principali Stakeholder. 
Per tutelarsi da tale rischio e dai potenziali effetti negativi in termini di reputazione ed integrità, 
il Gruppo ha messo a punto e implementato un articolato sistema di presidi procedurali e 
organizzativi in tema di lotta alla corruzione attiva e passiva.
A livello di presidi procedurali, si segnala che il tema è trattato a partire dal Codice Etico, che 
proibisce pratiche di corruzione, favori illegittimi, comportamenti collusivi, sollecitazioni, dirette 
e/o attraverso terzi, di vantaggi personali e di carriera per sé o per altri. Il modello 231 vigente 
riserva invece al tema della corruzione due parti speciali, quella relativa ai reati commessi nei 
80    81 