Sicurezza 
Rischi catastrofali
In materia di sicurezza, i recenti attentati terroristici avvenuti in particolare in Europa espongono 
il Gruppo alle possibili ripercussioni negative che potrebbero scaturire da un eventuale attacco 
all’interno dei Quartieri fieristici o in prossimità di essi, in termini di danni ai visitatori ed alla 
struttura, nonché di riduzione del numero di visitatori e del tasso di partecipazione da parte 
degli espositori. A tal proposito il Gruppo da diverso tempo si è dotato di un efficace sistema 
di sicurezza rispetto alla gestione degli accessi; in particolare, attraverso la Direzione Security, 
istituita nel corso del 2017, anche su indicazione delle autorità competenti ha innalzato i livelli 
di sicurezza e controllo sull’accessibilità alle aree dedicate alle manifestazioni introducendo, a 
partire dall’edizione dell’Artigiano in Fiera di dicembre 2017, livelli di controlli ispirati alle realtà 
aeroportuali e tecniche di bonifica preventiva delle aree in collaborazione con le forze dell’ordine, 
ed ha già pianificato nell’immediato futuro ulteriori rafforzamenti in condivisione con le istituzioni 
preposte.
Responsabilità da somministrazione di cibi e bevande
Trattasi del rischio che potenziali intossicazioni alimentari derivanti dalla somministrazione di 
cibi e bevande avariate da parte delle unità di ristorazione presenti nel polo fieristico possano 
generare effetti negativi sulla salute dei consumatori, siano essi visitatori, espositori, dipendenti 
o altre categorie di utenti. In merito occorre sottolineare che da diversi anni Fiera Milano attua 
un monitoraggio a campione sulla corretta applicazione delle prassi igienico sanitarie attraverso 
una capillare e continuativa attività ispettiva eseguita a cura di personale terzo indipendente e 
qualificato presso le singole unità di ristorazione presenti nei Quartieri fieristici, talchè il rischio 
sopra descritto è da considerarsi trascurabile.
Rischi connessi al quadro normativo di riferimento 
Le attività svolte dal Gruppo, in particolare presso i Quartieri espositivi, e la numerosità dei 
soggetti (dipendenti, fornitori, espositori, visitatori, congressisti, allestitori, ecc.) che vi transitano 
e operano, espongono le Società del Gruppo al rischio di incidenti o di violazioni delle norme 
in materia di salute e sicurezza sui luoghi di lavoro (T.U. 81/2008). Qualora si verificassero tali 
violazioni, il Gruppo potrebbe essere esposto all’applicazione di sanzioni significative o, in caso 
di infortuni, al sorgere di contenziosi, con possibili ripercussioni negative di natura economica, 
patrimoniale e finanziaria. Il Gruppo è pertanto esposto al rischio di sanzioni amministrative 
(anche ai sensi del D.Lgs. 231/2001) e a sospensioni delle attività dovute alla violazione delle 
relative norme, fra cui quelle inerenti la salute e la sicurezza sul lavoro, la regolarità contributiva e 
retributiva da parte degli appaltatori e il subappalto non autorizzato. 
Il Gruppo Fiera Milano si tutela contro tali evenienze, oltre che attraverso un rigoroso rispetto delle 
normative di riferimento e un’attenta analisi dei sottostanti rischi, attraverso un set di presidi di 
vario tipo, di seguito descritto: 
• la revisione delle procedure di selezione, contrattualizzazione e gestione dei fornitori e degli 
appaltatori, richiedendo il rispetto di requisiti più stringenti da parte degli stessi;
• la predisposizione del Documento Unico per la Valutazione dei Rischi da Interferenze (DUVRI) 
e aggiornamento delle procedure interessate al fine di rispettare quanto previsto dal D.Lgs. 
81/2008; 
• l’adozione di un sistema informatico (mediante un portale web) destinato a registrare gli accessi 
al Quartiere espositivo, soprattutto degli allestitori, e a fornire prontamente informazioni utili per 
il monitoraggio dei flussi di persone; 
78    79 