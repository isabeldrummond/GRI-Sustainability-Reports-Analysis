Come abbiamo redatto 
questo rapporto
Il Report di Sostenibilità 2017, Dichiarazione consolidata di carattere non finanziario ai sensi 
del Decreto Legislativo del 30 dicembre 2016, n. 254 (“D.Lgs. 254/2016”) del Gruppo Fiera 
Milano integra le informazioni presenti nella Relazione finanziaria annuale, riportando in dettaglio 
le performance e i principali indicatori di settore secondo una prospettiva di sostenibilità e 
responsabilità sociale.
Il Gruppo Fiera Milano così come richiesto dal D.Lgs. 254/2016 ha individuato i temi materiali nella 
misura necessaria ad assicurare la comprensione dell’attività di impresa, del suo andamento, dei 
suoi risultati, e dell’impatto dalla stessa prodotta.
Il processo per la definizione dei temi rilevanti per il Gruppo Fiera Milano ha previsto le fasi identificate 
di seguito.
• Identificazione di una lista di temi potenzialmente significativi per il Gruppo costituita dai temi indicati 
dal D.Lgs. 254/2016 e da quelli emersi dall’analisi di scenario e di benchmark su competitor. Per la 
definizione della materialità sono stati tenuti in considerazione i punti di vista dei vari Stakeholder, in 
coerenza con il principio di inclusività degli Stakeholder indicato nello standard GRI.
• Identificazione degli aspetti materiali per il Gruppo Fiera Milano attraverso interviste con i primi 
riporti dell’Amministratore Delegato unitamente agli Amministratori Delegati delle controllate 
italiane Nolostand, Fiera Milano Congressi e Fiera Milano Media, analizzando le caratteristiche 
dell’azienda, la tipicità del business, le strategie e assegnando un punteggio ad ogni tema 
rilevante.
• Validazione dei temi materiali da parte dell’Amministratore Delegato.
Per la determinazione della rilevanza dei temi di sostenibilità per gli Stakeholder è stata aggiornata 
l’analisi di precedenti benchmark dei principali operatori fieristici italiani ed esteri per comprendere 
quali siano i temi di sostenibilità maggiormente trattati dagli stessi e quindi dal settore di riferimento. 
È stato inoltre analizzato lo scenario di sostenibilità in collaborazione con l’Ufficio Studi di Fondazione 
Fiera Milano, considerando le tematiche affrontate dagli operatori fieristici in occasione degli incontri 
organizzati dalle principali associazioni fieristiche internazionali nel 2017.
Il perimetro di rendicontazione del presente Report comprende tutte le società appartenenti 
al Gruppo Fiera Milano consolidate integralmente. Alcune società controllate consolidate 
integralmente sono state escluse dalla presente rendicontazione in uno o più ambiti del D.Lgs. 
254/2016; le relative motivazioni sono riportate di seguito.
14   Report di Sostenibilità 2017