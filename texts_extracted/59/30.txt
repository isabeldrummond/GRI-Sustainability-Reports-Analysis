In data 28 settembre 2017 la Sezione autonoma misure di prevenzione del Tribunale di Milano 
ha disposto la revoca del provvedimento di Amministrazione Giudiziaria, facendo seguito alla 
revoca dell’analogo provvedimento relativo alla controllata Nolostand disposto in data 20 giugno 
2017. La misura di Amministrazione Giudiziaria relativa al ramo di azienda degli allestimenti della 
Società era stata disposta in data 11 ottobre 2016 con specificazione del 27 gennaio 2017. Per 
ulteriori informazioni si rimanda alla Relazione sulla Gestione della Relazione Finanziaria Annuale 2017. 
Nel 2017 è stato avviato il recepimento nei Modelli di Organizzazione e Gestione e Controllo ex. 
D.Lgs. 231/2001 delle società del Gruppo Fiera Milano del nuovo sistema di regole operative e 
comportamentali che disciplinano l’attività aziendale e gli aumentati elementi di controllo di cui il 
Gruppo si è dotato al fine di prevenire la commissione delle diverse tipologie di reati.
A luglio 2017 è stata altresì potenziata la Direzione Contollo Interno di Gruppo ed è stata istituita la 
funzione Compliance con il compito di monitorare e sostenere la conformità delle attività aziendali 
rispetto alle disposizioni organizzative interne (manuali, policy, procedure, codice di condotta) e 
alle normative esterne del Gruppo Fiera Milano.
Nel corso del 2017 il Gruppo Fiera Milano non ha ricevuto sanzioni significative per la non 
compliance normativa, in ambito sociale ed economico. 
Nell’ambito del proprio sistema di governance, il Gruppo inoltre, per specifiche società, ha 
sviluppato e mantiene sistemi di gestione certificati conformi ai principali standard di riferimento 
a livello internazionale, quali: 
• ISO 9001:2008 – Sistema di Gestione della qualità per Fiera Milano e le controllate Nolostand 
e Fiera Milano Media – Div. Business International
• ISO 14001:2004 – Sistema di Gestione dell’ambiente per Nolostand
• OHSAS 18001:2007 – Sistema di Gestione salute e sicurezza per Nolostand
• ISO 20121:2013 – Sistema di Gestione sostenibile degli eventi per Nolostand 
Per ulteriori dettagli relativi alle tematiche di Corporate Governance del Gruppo Fiera Milano si 
rimanda ai seguenti documenti disponibili sul sito internet www.fieramilano.it nella sezione 
Investor Relations:
• Relazione sul Governo Societario e gli Assetti Proprietari;
• Relazione sulla Remunerazione;
• Codice Etico del Gruppo Fiera Milano; 
• Statuto sociale.
30    31 