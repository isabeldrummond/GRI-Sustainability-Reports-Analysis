Il contrasto al lavoro nero e minorile
Le tipologie di fornitori di cui si avvale il Gruppo Fiera Milano per l’erogazione dei propri servizi 
comprende aree merceologiche alle quali sono correlati livelli di rischio variabili in relazione 
all’incidenza della componente manodopera. Per tale ragione all’interno dei propri presidi 
procedurali (es: procedura di valutazione reputazionale) il Gruppo Fiera Milano pone particolare 
attenzione alle classi di fornitori caratterizzate da elevata incidenza di manodopera (es. pulizie, 
allestimenti, vigilanza, ristorazione) prevedendo controlli più stringenti sia in fase di selezione del 
fornitore (es. valutazione reputazionale ogni 6 mesi) che in fase di verifica sul campo, al fine di 
assicurarsi che non siano attuate pratiche di lavoro sommerso nella propria catena di fornitura. In 
presenza di irregolarità accertate, le maestranze del fornitore vengono allontanate dal quartiere.
Da segnalare che nel Codice Etico sono statuite le politiche di base nell’ambito del contrasto 
al lavoro nero e minorile; i Modelli 231 vigenti includono una parte speciale relativa ai reati da 
impiego di cittadini di paesi terzi il cui soggiorno è irregolare e una parte speciale relativa ai reati 
da intermediazione illecita e sfruttamento del lavoro, finalizzata alla prevenzione e al controllo dei 
reati citati.
Infine, è stato siglato nel 2007 un Protocollo d’Intesa per la sicurezza e la regolarità del lavoro, 
tra Fiera Milano e le organizzazioni sindacali CGIL, CISL e UIL territoriali di Milano, con le 
organizzazioni di categoria e con la RSU aziendale. Tale Protocollo d’Intesa ha consentito di 
integrare un insieme di clausole contrattuali nei contratti e appalti stipulati da Fiera Milano, di 
creare un osservatorio permanente, di aprire uno sportello del lavoro all’interno del quartiere 
, gestito dalle tre Organizzazioni Sindacali.
Lotta alla corruzione attiva e passiva
Fiera Milano, anche in seguito al procedimento di Amministrazione Giudiziaria concluso in 
settembre, e descritto in precedenza, sta progressivamente implementando un articolato sistema 
di presidi procedurali in tema di lotta alla corruzione attiva e passiva.
A livello di Gruppo, il tema è trattato a partire dal Codice Etico, ed è disciplinato nella parte 
di comportamento negli affari, di rapporti con i clienti e rapporti con i fornitori. Il Codice Etico 
proibisce pratiche di corruzione, favori illegittimi, comportamenti collusivi, sollecitazioni, dirette 
e/o attraverso terzi, di vantaggi personali e di carriera per sé o per altri. È proibita la corruzione 
senza alcuna eccezione in tutte le sue attività e in qualsiasi paese. Questo principio si applica a 
tutte le transazioni tra le Società del Gruppo e qualsiasi altro soggetto, indipendentemente dal 
fatto che siano fra una Società del Gruppo e parti private o fra Società del Gruppo e pubblici 
ufficiali o persone incaricate di pubblico servizio. 
I Modelli 231 adottati dalle società riservano, inoltre, al tema della corruzione due parti speciali, 
quella relativa ai reati commessi nei rapporti con la pubblica amministrazione e quella relativa alla 
corruzione fra privati, nelle quali sono descritte le fattispecie potenziali di reato e i relativi protocolli 
di controllo a presidio delle tematiche sensibili in oggetto. Tali protocolli di controllo sono poi 
declinati in specifiche procedure aziendali, fra le quali rivestono rilievo ai fini di cui in oggetto tutte 
quelle afferenti l’area Procurement. 
Ogni cliente e fornitore, e più in generale tutte le terze parti, sono informate circa i Modelli 231 e il 
Codice Etico del Gruppo, che devono essere sottoscritti per accettazione; sono, inoltre, previste 
all’interno dei contratti, specifiche clausole che obbligano la controparte al rispetto dei principi 
contenuti nel D.Lgs. 231/2001 e nel Codice Etico.
Per quanto riguarda le controllate estere, dove il D.Lgs. 231 non trova applicazione, sono state 
emesse a fine 2013 le “Linee Guida per l’applicazione da parte delle società controllate estere di 
presidi di anticorruzione e di altri compliance program” e, in tale occasione, è stata implementata 
l’attività di formazione in loco ed anche la diffusione del Codice Etico.
34   Report di Sostenibilità 2017  35 