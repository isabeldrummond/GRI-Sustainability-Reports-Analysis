Salute e sicurezza di mostra
Per il Gruppo Fiera Milano, la sicurezza dei lavoratori presso i Quartieri fieristici è un prerequisito 
imprescindibile, che viene gestito e monitorato attraverso una serie di azioni poste in essere 
nei confronti dei propri dipendenti e degli ospiti dei quartieri e della struttura. Tali attività sono 
presiedute dagli Uffici Prevenzione e protezione e Safety di mostra nell’ambito della Direzione 
Operations.
Il Gruppo adotta una serie di procedure per tutelare la salute e la sicurezza delle persone e 
salvaguardare il patrimonio all’interno dei Quartieri fieristici, nonché disciplinare i comportamenti 
e le modalità operative a cui attenersi. 
Il Gruppo Fiera Milano si è dotato di un insieme di misure per assicurare l’osservanza del disposto 
normativo nazionale, comunitario e le norme tecniche in materia di salute e sicurezza sui luoghi 
di lavoro, individuando i rischi sul luogo di lavoro con conseguente attuazione delle necessarie 
misure di prevenzione e protezione, quali:
• percorsi formativi per i lavoratori in materia di sicurezza e salute nei luoghi di lavoro con le 
modalità previste dall’accordo delle Conferenza permanente Stato-Regioni del 21 dicembre 
2011;
• monitoraggio del processo di valutazione per la selezione dei propri fornitori verificandone 
l’idoneità tecnico-professionale degli stessi, prestando attenzione agli aspetti relativi alla salute 
e sicurezza sui luoghi di lavoro;
• Istituzione di un call center tecnico per la raccolta di tutte le segnalazioni riguardanti le necessità 
di manutenzione; 
• impiego di un software per la gestione informatizzata della manutenzione attraverso il quale sono 
attivati oltre 20.000 ordini di lavoro all’anno riguardanti sia attività di verifica e controllo, ossia 
di manutenzione preventiva programmata, che interventi di riparazione, ossia di manutenzione 
correttiva. Gli asset monitorati sono circa 3.500 apparecchiature e 17.000 componenti. La 
struttura tecnica di Fiera Milano effettua con continuità visite ispettive sia a caldo che a freddo 
per la verifica dell’operato del Fornitore a cui sono stati appaltati i servizi;
• esecuzione di esercitazioni antincendio con lo scopo di testare l’organizzazione durante le fasi 
dell’emergenza;
• verifiche periodiche sull’organizzazione e sul coordinamento così come previsto dal Piano di 
Emergenza; 
• effettuazione delle manutenzioni periodiche degli impianti, dei presidi fissi antincendio e delle 
strutture secondo quanto previsto dalle norme vigenti in materia.
Ogni evento che si svolge presso i Quartieri fieristici del Gruppo viene monitorato, inoltre, in tutte 
le fasi organizzative, dalla stesura del contratto allo smontaggio della mostra, con la priorità 
di verificare il rispetto delle condizioni di sicurezza, antinfortunistica, antincendio e ambientale. 
In ogni fase di manifestazione (preparazione, montaggio, mostra e smontaggio) tutte le aree 
interessate sono presidiate da personale specializzato per accertare il rispetto delle disposizioni 
di legge in materia di salute e sicurezza riportate sul Regolamento Tecnico e le condizioni di 
sicurezza poste a base del “Processo Mostra”. Viene predisposto un documento denominato 
PASSA (Piano di attività per la Sicurezza, la Salute e l’Ambiente) per ogni manifestazione o evento 
che si svolge presso i Quartieri fieristici, che contiene il programma delle misure ritenute opportune 
per garantire il miglioramento nel tempo dei livelli di sicurezza relativo alle azioni che si intende 
eseguire. La definizione dei risultati da raggiungere e le azioni necessarie al loro raggiungimento 
è ottenuta analizzando congiuntamente le disponibilità di risorse, umane e finanziarie, dei vari 
uffici coinvolti, nonché tenendo in considerazione quanto già previsto in fase di predisposizione di 
mostra presso ciascun ufficio. Per ogni intervento vengono redatti dei verbali trasmessi agli uffici 
di Fiera Milano per gli interventi di competenza. 
60    61 