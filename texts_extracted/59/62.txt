La gestione ambientale
Fiera Milano ha adottato a inizio 2018 una specifica politica di Gruppo finalizzata al progressivo 
miglioramento delle prestazioni ambientali delle proprie attività e di quelle sulle quali può avere 
influenza, definendo gli obiettivi specifici secondo i seguenti programmi di azione:
• il rigoroso rispetto di tutta la legislazione in materia ambientale;
• il perseguimento della massima efficienza energetica degli impianti utilizzati presso i Quartieri 
fieristici; 
• la prevenzione dell’inquinamento dovuto alle proprie attività;
• la riduzione nei propri uffici della produzione dei rifiuti e l’efficientamento della raccolta 
differenziata finalizzata al recupero e al riciclaggio dei rifiuti prodotti nel corso delle attività 
fieristiche;
• la promozione di strumenti di gestione certificati;
• l’adozione di una politica di green procurement atta a ridurre gli impatti inquinanti con particolare 
attenzione all’economia circolare ed ai costi nell’intero ciclo di vita dei prodotti acquistati;
• l’attuazione di iniziative a supporto della mobilità sostenibile, rivolte ai propri Stakeholder, 
secondo gli asset essenziali;
• la  realizzazione  di  iniziative  a  sostegno  dell’accessibilità  per  disabili  e  utenze  deboli 
(Fieraccessibile, social mobility);
• la richiesta ai propri fornitori di utilizzo di mezzi e strumenti a favore della logistica sostenibile;
• la promozione e la sensibilizzazione della responsabilità dei propri dipendenti in merito alla 
protezione dell’ambiente e alla sicurezza della mobilità attraverso la realizzazione di programmi 
di informazione e formazione del personale. 
Ai sensi del Modello 231, il Gruppo adotta una serie di presidi anche al fine di prevenire reati 
ambientali. In particolare, sono adottate dal Gruppo alcune procedure relative ai seguenti temi:
• sversamenti sostanze inquinanti;
• emissioni sostanze inquinanti per l’ozono;
• gestione rifiuti;
• relativa archiviazione documentale.
 63 