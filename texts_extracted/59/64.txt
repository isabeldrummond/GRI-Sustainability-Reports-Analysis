Nel corso del 2017 il Gruppo Fiera Milano ha ottenuto l’upgrade della certificazione LEED 
passando dal livello Certificate al livello Silver per ciò che concerne gli Existing Building ovvero la 
LEED EB:O&M (Existing Buildings: Operations & Maintenance) attualmente ricevuta per il Centro 
Servizi, Centro Congressi e Torri Ufficio del Quartiere espositivo di Rho. Il Quartiere espositivo di 
Rho è stato il primo in Europa a ottenere tale certificazione che ne riconosce quindi l’impegno per 
quanto concerne la sostenibilità ed il risparmio energetico.
Grazie anche all’apporto della certificazione LEED sono state intraprese, già nel 2016, alcune 
iniziative per ridurre l’utilizzo dell’acqua, quali ad esempio:
• diminuzione dei tempi di erogazione dei rubinetti temporizzati;
• introduzione degli aeratori rompigetto sui rubinetti;
• diminuzione della quantità di acqua della cassetta dei WC con riduzione della portata da 12 
litri a 9 litri.
Per quanto riguarda la controllata Fiera Milano Congressi, nel 2017 è stato condotto da una 
società specializzata un primo pre-assestment del centro congressi MiCo - Milano Congressi, 
con lo scopo di stilare una lista di attività da realizzare per ottenere la certificazione partendo da 
una check-list di requisiti standard. 
Sulla base di questa check-list, sono state identificate le aree di intervento volte a definire la 
strategia per intraprendere il processo di certificazione LEED con l’obiettivo di ridurre i consumi, 
ridurre gli sprechi ed elaborare una policy virtuosa di gestione e che quindi può essere utilizzata 
per definire un piano strategico di progressivo e costante miglioramento della struttura (operazioni 
di gestione e manutenzione). 
I lavori verranno iniziati e conclusi nel corso del 2018. 
La certificazione LEED 
LEED è il sistema di rating sviluppato da US Green Building Council – USGBC – 
dedicato agli edifici esistenti con lo scopo di certificare il grado di sostenibilità della 
conduzione dell’immobile. La certificazione LEED valuta il grado di sostenibilità di un 
immobile già esistente, tenendo conto dei criteri di basso consumo di acqua potabile, 
della gestione energeticamente efficiente dell’edificio, delle politiche di sostenibilità 
negli acquisti, delle politiche di sostenibilità nello smaltimento dei rifiuti, della salubrità 
degli ambienti interni e comfort, delle policy innovative di gestione sostenibile e delle 
caratteristiche uniche e peculiari delle località in cui è situato il progetto.
64    65 