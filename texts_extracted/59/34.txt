Inoltre, attraverso la Procedura di gestione delle segnalazioni, anche anonime – Whistleblowing, 
implementata nel 2016, aggiornata a settembre 2017e adottata da parte delle società italiane del 
Gruppo, è stato regolamentato è stato possibile regolamentare il processo di ricezione, analisi 
e trattamento delle segnalazioni, anche in forma anonima o confidenziale, effettuate da Terzi 
e dal personale delle società del Gruppo. In linea con la predetta procedura è stato istituito 
un apposito comitato interno (Comitato Segnalazioni) al quale è stato attribuito il compito di 
svolgere verifiche nell’ipotesi in cui vengano segnalate fatti e/o condotte illecite. Tale comitato 
nello svolgimento delle funzioni che gli sono assegnate collabora con l’Organismo di Vigilanza in 
caso di segnalazioni aventi ad oggetto illeciti rilevanti ex D.Lgs. 231/2001.
A tutti i neo assunti viene consegnato un modulo con cui possono prendere visione dei documenti 
organizzativi rilevanti per la Società, tra cui procedure, Codice Etico e Modello 231 della società 
di riferimento.
Le modifiche alle procedure, procedure di nuova emissione ed eventuali variazioni organizzative 
vengono comunicate mediante emissione di Ordini di Servizio e l’aggiornamento della intranet 
con l’inserimento della nuova documentazione. In virtù delle rilevanti modifiche organizzative 
intercorse, a dicembre 2017 è stato effettuato un corso in aula rivolto a tutte le società italiane 
del Gruppo per esplicitare le azioni e le misure di legalità intraprese in virtù del nuovo modello di 
business e di organizzazione del Gruppo a cui hanno partecipato 475 dipendenti, unitamente 
ad un corso di formazione in modalità e-learning in tema 231 effettuato da 549 dipendenti, pari 
all’83% del totale. Nello specifico, la formazione 231 è stata erogata a 4 membri dei Consigli di 
Amministrazione delle controllate del Gruppo. Si segnala che, entro il primo semestre 2018 verrà 
effettuato un corso in aula di 4 ore a tutti i dirigenti e i quadri delle società italiane del Gruppo in 
tema 231. È prevista inoltre una sessione formativa anche per il Consiglio di Amministrazione di 
Fiera Milano SpA.  
Controllo Interno, Security e Compliance sono le funzioni competenti per il presidio di queste 
tematiche.
La Direzione Controllo Interno svolge le attività di verifica, a livello di Gruppo, come previsto 
nel piano di Audit annuale approvato dal Consiglio di Amministrazione e eventuali interventi 
straordinari in relazione a richieste specifiche da parte di Amministratore Delegato, Consiglio di 
Amministrazione, Collegio Sindacale, Comitato Controllo e Rischi, Organismo di Vigilanza sul 
rispetto delle regole e procedure interne. Tali attività vengono svolte al fine di monitorare il sistema 
di controllo interno dell’intera organizzazione aziendale, a seconda delle esigenze manifestate dal 
management di Fiera Milano o sulla base delle evidenze riscontrate durante l’attività. 
In particolare, la Direzione Security supporta le altre funzioni nella valutazione di eventuali conflitti 
di interesse in merito ai fornitori/partner nei confronti delle società italiane del Gruppo. 
La funzione Compliance presidia i rischi di non conformità alle normative esterne e interne di 
riferimento, nell’ottica di assicurare che le attività aziendali per le controllate italiane siano svolte 
in conformità al quadro normativo interno e esterno vigente.
Con riferimento alla lotta alla corruzione passiva, le procedure in essere prevedono inoltre un 
meccanismo di job rotation per gli esponenti delle funzioni aziendali a contatto con fornitori 
appartenenti a classi merceologiche a rischio medio e alto prevedendo periodi di turnazione 
differenti a seconda della seniority delle risorse coinvolte, per gli addetti operativi e con periodi 
crescenti per quelle posizioni la cui componente manageriale prevalga su quella operativa. 
Con riferimento all’anno 2017, da luglio sono state oggetto di audit diverse aree di staff e di 
business, relativamente al processo di approvvigionamento e alla verifica sul deployment delle 
nuove procedure aziendali. Inoltre, la Direzione Controllo Interno svolge attività di verifica anche 
per tutte le società del Gruppo soggette a direzione e coordinamento da parte di Fiera Milano 
SpA su cui sono state avviate alcune attività di scope audit e full audit.
34    35 