Principali fattori  
di rischio connessi  
ai temi di sostenibilità
Nel presente paragrafo vengono riportati i principali rischi, generati o subiti, connessi ai temi rilevanti 
(materiali) di sostenibilità:
• ambientali 
• sociali 
• attinenti al personale 
• attinenti al rispetto dei diritti umani
• lotta contro la corruzione attiva e passiva,
che derivano dalle attività del Gruppo, dai suoi prodotti, servizi o rapporti commerciali, che possono avere 
ripercussioni negative in tali ambiti, incluse, ove ritenute rilevanti, le catene di fornitura e subappalto.
In altri termini i rischi di sostenibilità sono quegli eventi di rischio che possono pregiudicare il 
conseguimento degli obiettivi di sostenibilità del Gruppo, nelle cinque aree tematiche ambientale, 
sociale, personale, diritti umani e lotta alla corruzione, e che possono altresì generare esternalità 
negative per l’intera collettività.
Per ciascun fattore di rischio sono richiamate, ove applicabili, le politiche adottate dal Gruppo per la 
gestione e mitigazione degli stessi. 
Utilizzo consapevole delle risorse
Rischi connessi alla gestione non conforme degli scarichi idrici
I rischi connessi alla non conformità ai requisiti normativi e autorizzativi applicabili circa le attività 
di gestione degli impianti che generano acque reflue e delle attività di monitoraggio degli scarichi 
sono da considerarsi limitati, sia come probabilità che come impatto, ciò in ragione principalmente 
del fatto che le acque scaricate presso i due poli fieristici di Rho e Milano sono considerate acque 
reflue domestiche e assimilate.
Le modalità di gestione del rischio in oggetto adottate da Fiera Milano, richiamate all’interno del 
Modello Organizzativo ex D.Lgs. n. 231/01, Parte Speciale Reati Ambientali, sono regolamentate 
da specifiche procedure dedicate.
Gestione responsabile delle emissioni
Rischi connessi a emissioni inquinanti in atmosfera
Le emissioni inquinanti in atmosfera generate dall’attività di Fiera Milano non comprendono particolari 
inquinanti, in quanto nessun processo industriale è presente nei siti e le uniche emissioni derivano dalle 
caldaie, utilizzate per il riscaldamento invernale e alimentate a gas naturale, e dai veicoli direttamente 
posseduti o indirettamente movimentati. Il rischio associato è quindi da ritenersi trascurabile. 
Nel caso venissero riscontrate delle anomalie gli impianti vengono fermati e messi in sicurezza sino al 
termine delle attività manutentive necessarie al ripristino delle condizioni di esercizio.
I rischi connessi alla non conformità ai requisiti normativi e autorizzativi applicabili circa le attività di 
76   Report di Sostenibilità 2017  77 