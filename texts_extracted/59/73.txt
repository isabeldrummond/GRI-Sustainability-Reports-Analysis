Piano Spostamenti Casa-Lavoro: la mobilità dei dipendenti del Gruppo Fiera Milano
Dal 2003, il gruppo Fiera Milano ha in organico un mobility manager aziendale con l’incarico 
di ottimizzare gli spostamenti sistematici dei dipendenti, che vengono monitorati ogni due 
anni attraverso la compilazione di un questionario spostamenti casa lavoro. Anche grazie alle 
informazioni e indicazioni dedotte dai questionari, viene poi redatto il Piano Spostamenti Casa 
Lavoro che propone iniziative e strumenti volti a ridurre l’uso dell’auto privata a favore di soluzioni di 
trasporto pubblico e collettivo, a ridotto impatto ambientale e a promuovere la sicurezza stradale.
L’ultima indagine relativa agli spostamenti casa-lavoro dei dipendenti del Gruppo Fiera Milano è 
stata condotta nel 2016. Dai questionari, è emerso che il 75% dei dipendenti Fiera e Consociate 
risiede in Provincia di Milano e di questi il 56% nel Comune di Milano.
Inoltre:
• quasi il 90% dei dipendenti dichiara di avere un’auto di proprietà (in linea con il dato nazionale 
secondo cui il 10% degli italiani non possiede un’auto, fonte indagine Nielsen 2015);
• il 27% possiede una seconda auto (contro la media nazionale del 36%, fonte indagine Nielsen 
2015);
• solo il 13% possiede l’abbonamento ad un servizio di car sharing;
• il 35% possiede un abbonamento al trasporto pubblico (ATM e/o Trenord e/o Trenitalia) e,  
di questi, il 55% è un abbonamento attivato in convenzione aziendale;
• il 70% possiede una bicicletta (contro la media nazionale del 63%, fonte indagine Nielsen 
2015) e il 14% un motociclo (contro la media nazionale del 19%, fonte indagine Nielsen 2015);
• il 63% possiede un box o un posto auto.
Per quanto concerne la distribuzione modale media casa-lavoro-casa, l’uso del mezzo privato 
risulta preponderante (78% con un significativo -6% rispetto all’84% dell’indagine condotta nel 
2012) rispetto al trasporto pubblico e a tipologie di trasporto green, anche se pochi effettuano 
soste durante lo spostamento da/per la sede di lavoro (circa il 13%, la maggior parte dei quali per 
fare acquisti o per accompagnare i bambini). Inoltre, fra quanti utilizzano l’auto, ben il 96% utilizza il 
mezzo privato come conducente e solo il 10% accompagna uno o più passeggeri.
L’esito dell’indagine Spostamenti Casa-Lavoro 2016, in particolare, ha confermato che il mezzo 
privilegiato utilizzato dai dipendenti del Gruppo Fiera Milano resta il mezzo privato principalmente 
perché garantisce una maggiore autonomia rispetto agli orari di lavoro. Per questo motivo, nel 
biennio 2016-2017 sono state proposte varie iniziative di sensibilizzazione in merito alla sicurezza 
stradale rivolte sia ai dipendenti (corso di Sicurezza Stradale, pubblicazione di una Ecoguida e di 
tre Sicuguide sulla intranet aziendale) sia agli Stakeholder del Gruppo Fiera Milano (adesione alle 
campagne “Quando guidi, guida e basta”, promossa da Anas e Polizia Stradale e “Autostrada 
facendo” promossa da Sina. 
Per quanto concerne, invece, la possibilità di acquisto di abbonamenti annuali al trasporto 
pubblico locale in convenzione per i dipendenti del Gruppo Fiera Milano, si registra un picco 
nel 2014 (24% dei dipendenti totali) a cui è seguita una lieve flessione nel triennio successivo, 
attestandosi al 20% nel 2017.
Per quanto concerne Nolostand, si segnala per l’esercizio 2017 una composizione del parco 
mezzi caratterizzata per il 91,5% da veicoli Euro 5-6 da parte del fornitore addetto alla logistica 
con il quale vengono condivise tutte le procedure ambientali previste dal Sistema di Gestione 
Integrato. 
74   Report di Sostenibilità 2017