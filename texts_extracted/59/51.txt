Il piano è accessibile attraverso la piattaforma on-line “WellFair”, dove i dipendenti possono 
“costruire” il proprio pacchetto di beni e servizi e gestirlo in modo autonomo fino all’esaurimento 
del credito a propria disposizione. 
Il portale “WellFair” comprende beni e servizi relativi a varie tematiche: istruzione, cassa sanitaria, 
fondi pensione integrativi, baby-sitter e operatori socio-assistenziali, sport, pacchetti vacanze, 
cultura, buoni spesa, abbonamenti casa – lavoro, rimborso interessi passivi da mutui, consulenze 
legali e manutenzioni domestiche.
Nel corso del 2017 le richieste pervenute sono state oltre 500, per un valore di benefit complessivo 
di circa 376 mila euro. I servizi più utilizzati dai dipendenti iscritti sono risultati essere card, tempo 
libero e istruzione. 
Inoltre, Fiera Milano Congressi ha stipulato una convenzione indiretta con l’istituto Auxologico 
Italiano per l’erogazione di prestazioni sanitarie multidisciplinari ai propri dipendenti, ai quali viene 
rilasciata una “Carta della Salute” valida per tutta la famiglia. I feedback ricevuti nel corso dell’anno 
sono stati positivi, considerando l’elevata adesione al benefit, pari al 98% degli aventi diritto. 
Questo costituisce uno stimolo per continuare nella ricerca di strumenti innovativi rispetto alle 
normali politiche retributive, sempre nell’ottica di creare motivazione e fidelizzazione all’azienda e 
rispondere ai bisogni concreti dei lavoratori e delle loro famiglie. 
Nell’ambito del progetto “WellFair”, l’azienda ha deciso di proseguire con l’iniziativa di destinare 
la quota del benefit non utilizzato all’assegnazione di borse di studio a figli di dipendenti. 
Nell’ottica di aumentare il coinvolgimento delle risorse aziendali in progetti di volontariato, dal 
2017 una commissione di dipendenti volontari di Fiera Milano Congressi sottopone al Consiglio di 
Amministrazione della società due progetti di solidarietà a cui vengono dedicate 3 ore lavorative 
ogni 6 mesi da parte di ogni dipendente per ogni progetto scelto, a libera partecipazione. Il 
progetto è partito nel secondo semestre del 2017 ed ha visto la partecipazione del 48% dei 
dipendenti di Fiera Milano Congressi. Tale attività ha coinvolto la struttura sanitaria di anziani RSA 
Il Parco delle Cave di Baggio e l’Associazione di solidarietà familiare “Il Balzo”, cooperativa che 
si occupa dell’integrazione di persone con disabilità. In aggiunta, è stata fatta una raccolta di 
beni non deperibili alimentari devoluti al Banco di solidarietà “Madre Teresa” di Giussano (MB) in 
occasione alle festività natalizie, a cui hanno partecipato tutti i dipendenti della controllata. 
Le società italiane del Gruppo Fiera Milano adottano il Contratto Collettivo Nazionale di Lavoro 
per i dipendenti di Aziende del Terziario, della Distribuzione e dei Servizi; fanno eccezione le 
società operanti nel settore dell’editoria che adottano il Contratto Collettivo Nazionale di Lavoro 
per i dipendenti delle Aziende Grafiche ed Affini e delle Aziende Editoriali anche Multimediali e 
il Contratto Nazionale dei Giornalisti. Nel contesto estero ogni società applica la contrattualista 
vigente del paese di appartenenza.
Tutte le società, compresa quella estera, sono poi dotate di un contratto integrativo di secondo 
livello o di un regolamento aziendale che integra le disposizioni dei CCNL di riferimento.
Nel contratto integrativo di secondo livello di Fiera Milano, rinnovato ogni tre anni, sono previsti un 
insieme di elementi di maggior favore rispetto al contratto collettivo nazionale, quali ad esempio: 
• il servizio di mensa aziendale, 
• 80 ore di permesso retribuito, 
• un premio di risultato, 
• le clausole aggiuntive volte alla tutela della maternità e della paternità, 
• la polizza infortuni extraprofessionali e la polizza vita e invalidità, 
• un orario di lavoro flessibile con possibilità di entrata fino alle ore 11.00, 
• prestiti agevolati / anticipazioni TFR per causali aggiuntive a quelle del CCNL previdenza 
integrativa aziendale, per cui l’azienda concorre con il 3% della RAL a chi si iscrive al fondo 
PREVIP. Nel 2017, i dipendenti interessati dal trattamento integrativo pensionistico PREVIP, 
valido per Fiera Milano, sono stati 307 rispetto ai 317 del 2016.
52   Report di Sostenibilità 2017  53 