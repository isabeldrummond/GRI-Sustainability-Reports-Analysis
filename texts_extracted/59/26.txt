Fiera Milano attiva nel sociale
Da sempre Fiera Milano considera fondamentale il proprio impegno in ambito sociale. La società 
da tempo promuove iniziative benefiche con l’obiettivo di contribuire anche attraverso questi 
strumenti importantissimi al progresso e benessere della comunità milanese e della società in 
generale.
Nel 2017 Fiera Milano è scesa in campo per sostenere i bambini in povertà e per contribuire 
alla lotta allo spreco alimentare. In particolare, la Società ha avviato il 15 settembre 2017, 
giornata inaugurale di HOMI, l’iniziativa “Salame Milano”, con cui è stato devoluto al Banco 
Alimentare della Lombardia un euro per ogni panino al salame venduto nei punti ristoro durante 
tutti i giorni di manifestazione. In sostanza, acquistando “Il Panino del Banco” si contribuisce 
automaticamente al circolo virtuoso della donazione: un euro è il costo che il Banco Alimentare 
della Lombardia sostiene per il recupero e la distribuzione di quattordici pasti equivalenti a 500 
grammi di alimenti ciascuno, che vengono destinati ai bambini di Milano in povertà alimentare. 
L’iniziativa ha riguardato entrambi i Quartieri espositivi. Grazie alla sensibilità di Fiera Milano 
per l’impegno sociale sul territorio da settembre a dicembre 2017 il Banco Alimentare della 
Lombardia ha ricevuto un’elargizione liberale pari a 16.005 euro e ha potuto distribuire 224.070 
pasti a bambini ed adolescenti in povertà alimentare a Milano. L’iniziativa proseguirà per l’intera 
stagione fieristica 2017/18.
In ottobre, in occasione della manifestazione HOST, Fiera Milano ha promosso l’iniziativa “Caffè 
sospeso” un modo nuovo per raccontare la tradizione del caffè e il piacere della condivisione che 
caratterizza questa bevanda, protagonista della storia dell’ospitalità italiana. Il caffè sospeso è 
un’abitudine filantropica e solidale, un tempo viva nella tradizione sociale napoletana. Viene posto 
in essere dagli avventori dei bar di Napoli mediante il dono della consumazione di una tazzina di 
caffè espresso a beneficio di uno sconosciuto, spesso bisognoso. Quando un cliente ordina un 
caffè sospeso, si trova a pagare due caffè pur ricevendone uno solo. In questo modo, quando 
una persona bisognosa entra nel bar può chiedere se c’è un caffè sospeso: in caso affermativo, 
riceve la consumazione di una tazzina di caffè come se gli fosse stata offerta dal primo cliente. Fiera 
Milano, attraverso la manifestazione professionale HOST, ha individuato 70 bar milanesi nei quali i più 
bisognosi hanno potuto gustare gratuitamente oltre 7mila caffè, offerti dalla Società.
Infine, nel mese di novembre, è partito il progetto «QuBì, Quanto Basta - La ricetta contro la 
povertà infantile», iniziativa promossa da Fondazione Cariplo con il sostegno di Fondazione 
Vismara, Intesa Sanpaolo, Fondazione Fiera Milano, oltre alla collaborazione del Comune di Milano 
e organizzazioni del Terzo Settore. Si tratta di un programma pluriennale da 25 milioni di euro 
che intende coinvolgere la città di Milano nel suo complesso: aziende, istituzioni e singoli cittadini 
sono chiamati a sottoscrivere un patto che permetta di dare risposte concrete alle famiglie in 
difficoltà e creare percorsi di fuoriuscita dal bisogno. I finanziatori hanno già messo a disposizione 
un totale di 20 milioni di euro, con Fondazione Cariplo che ha stanziato 12 milioni, Fondazione 
Vismara 5 milioni e Intesa Sanpaolo 3 milioni. Fondazione Fiera Milano ha contribuito con 300 
mila euro. Fondazione Fiera Milano ha aderito anche grazie alla collaborazione della controllata 
Fiera Milano che ha scelto di offrire un contributo concreto alla cultura del sostegno a chi si trova 
in difficoltà. La Società fieristica milanese si farà carico di promuovere e sensibilizzare visitatori 
ed espositori che popolano i quartieri fieristici  e   durante 
i giorni di manifestazione del 2018. Attraverso l’attività di comunicazione Fiera Milano porta 
questo tema anche all’attenzione dei milanesi coinvolti nelle numerose iniziative “fuorisalone”, 
organizzate sul territorio milanese, che animano le fiere professionali.
26    27 