La governance  
e l’etica di business
Il sistema di governance societario di Fiera Milano SpA, che esercita attività di direzione e 
coordinamento nei confronti delle proprie società controllate dirette e indirette, si fonda sul 
modello di amministrazione e controllo tradizionale caratterizzato dalla presenza del Consiglio di 
Amministrazione e del Collegio Sindacale. 
La Società adotta un sistema di governo societario conforme a quanto previsto dalla legge, dalle 
vigenti disposizioni regolamentari applicabili ed è altresì allineato ai contenuti del vigente Codice 
di Autodisciplina delle Società Quotate di Borsa Italiana SpA.
Il  mandato  del  Consiglio  di  Amministrazione,  attualmente  in  carica,  è  stato  conferito 
dall’Assemblea dei Soci del 21 aprile 2017 a seguito della decadenza del precedente organo 
amministrativo,  nominato  dall’Assemblea  dei  Soci  del  2015,  per  effetto  delle  dimissioni 
rassegnate dalla maggioranza degli amministratori in data 13 gennaio 2017, con decorrenza 
dalla data di assemblea per l’approvazione del bilancio di esercizio al 31 dicembre 2016. Il 
Consiglio di Amministrazione in carica scadrà con l’Assemblea che approverà il bilancio al 31 
dicembre 2019. L’Assemblea dei Soci del 21 aprile 2017 aveva determinato in otto il numero dei 
Consiglieri, riservandosi di aumentare il numero di amministratori in una successiva seduta. A 
seguito della suddetta deliberazione assembleare, il Consiglio di Amministrazione aveva conferito 
temporaneamente le deleghe relative alla gestione ordinaria della Società al Consigliere Marina 
Natale. In data 25 luglio 2017 l’Assemblea degli Azionisti ha aumentato a nove il numero dei 
membri del Consiglio di Amministrazione e, conseguentemente, il Consiglio di Amministrazione 
ha nominato il nuovo amministratore Fabrizio Curci con decorrenza dal 1° settembre 2017 fino 
alla scadenza del mandato degli altri Consiglieri. Al termine dell’Assemblea si è riunito il Consiglio 
di Amministrazione che ha proceduto a nominare Fabrizio Curci Amministratore Delegato e 
Direttore Generale di Fiera Milano SpA a partire dal 1° settembre 2017.
Nel Consiglio di Amministrazione è presente un numero di Consiglieri indipendenti superiore a 
quello richiesto dalle vigenti disposizioni normative e/o regolamentari. 
Per quanto attiene le politiche in materia di diversità applicate dalla Società con riferimento alla 
composizione degli organi di amministrazione, gestione e controllo nel corso dell’esercizio, 
esistono specifiche previsioni nello Statuto Sociale della Società. In particolare, la composizione 
del Consiglio di Amministrazione deve garantire l’equilibro tra i generi prevista dalla legge. Inoltre, 
la composizione deve riflettere un adeguato grado di diversificazione in termini di competenze, 
esperienze, età, genere e proiezione internazionale. 
Inoltre, il Consiglio di Amministrazione, in data 10 luglio 2017, ha adottato il “Regolamento del 
Consiglio di Amministrazione di Fiera Milano SpA”, redatto ai sensi della normativa vigente e del 
Codice di Autodisciplina delle Società Quotate, nel quale sono stati definiti – inter alia – ulteriori 
requisiti che gli amministratori devono possedere in aggiunta a quelli previsti per legge. 
A tal fine, sono state individuate all’interno del Consiglio di Amministrazione quali specifiche aree 
di competenza quelle di seguito rappresentate:
• conoscenza del settore fieristico e delle tecniche di gestione dei rischi connessi all’esercizio 
dell’attività;
• esperienza di gestione imprenditoriale e/o di organizzazione aziendale, acquisita tramite 
un’attività pluriennale di amministrazione, direzione o controllo in imprese o gruppi di dimensioni 
simili;
28   Report di Sostenibilità 2017  29 