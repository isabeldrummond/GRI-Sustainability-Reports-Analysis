• la delimitazione delle aree del Quartiere espositivo, per agevolare il pieno rispetto delle 
normative in ambito sicurezza; 
• l’adozione e consegna a fornitori ed espositori di un “Regolamento Tecnico di Mostra” 
contenente le regole cui gli allestitori e i fornitori devono attenersi nell’esecuzione delle attività 
affidate; 
• l’applicazione di rigorose procedure di identificazione e controllo dei terzi diversi dai clienti  
(i.e.: organizzatori, espositori e visitatori) presenti nei siti; 
• la tutela contrattuale. 
Rischi connessi alla responsabilità civile verso terzi 
Nello svolgimento dell’attività del Gruppo si possono verificare danni imprevisti a cose o persone 
che operano o sono presenti presso gli spazi espositivi del Gruppo. La presenza contemporanea 
di più operatori con rapporti contrattuali differenti (dipendenti, fornitori esterni con rapporto 
contrattuale diretto con il Gruppo e/o subappaltatori di altri operatori, ecc.) potrebbe rendere 
altresì difficoltoso l’eventuale riconoscimento delle responsabilità in caso di danni a cose o 
persone, con potenziali conseguenze, fra l’altro, anche sul business e sull’immagine aziendale. 
Per tutelarsi rispetto a tali rischi, il Gruppo Fiera Milano, ha stipulato polizze assicurative nonché 
istituito un’unità interna (Sicurezza Mostre), cui è affidata la responsabilità di garantire la diffusione 
di materiale informativo di sicurezza e la corretta gestione dei rischi interferenziali.
Crescita professionale dei dipendenti
Rischi connessi al mantenimento delle competenze specialistiche
Il Gruppo Fiera Milano considera il capitale umano e le competenze nel core business, in 
particolare nel settore fieristico e congressuale, come uno dei principali asset strategici. Fra 
l’altro, la progressiva evoluzione delle manifestazioni da “grande mercato” a “grande evento” o 
“esperienza” (con valenza sempre più di orientamento sui trend di mercato) e il perseguimento 
delle strategie di medio-lungo termine (tra cui lo sviluppo di nuove manifestazioni proprietarie) 
necessitano di competenze professionali specialistiche non facilmente reperibili sul mercato. Il 
sistema di performance management (nello specifico Performance & Leadership Management 
– introdotto nel 2017 con validità dal 2018) per la valutazione delle competenze del personale 
e i relativi meccanismi di incentivazione sono finalizzati a consentire al Gruppo di valorizzare e 
fidelizzare le risorse e le competenze chiave interne, assicurando un miglior coordinamento/
interscambiabilità fra le stesse e una maggiore condivisione delle conoscenze. Inoltre  il Gruppo 
prevede di varare un Long Term Incentive Plan a componente azionaria, destinato ad un ristretto 
numero di risorse aziendali apicali. Tuttavia, il Gruppo ad oggi è sempre più esposto al rischio che 
competenze e relazioni maturate dagli organizzatori interni non siano adeguate a rispondere alle 
nuove sfide di mercato, veicolate in primis dall’evoluzione dei settori merceologici di riferimento 
delle manifestazioni in termini di trend della domanda e dell’offerta. 
In risposta a tale rischio, il Gruppo ha in corso delle azioni di mitigation che prevedono l’aumento 
del coordinamento e delle sinergie commerciali e organizzative perseguibili dagli organizzatori 
interni, la predisposizione di piani di succession & management continuity con la finalità di 
rinnovare il pool di organizzatori interni, uniti ad un incremento delle attività di monitoraggio delle 
performance di organizzatori esterni.
80   Report di Sostenibilità 2017  81 