Decine di migliaia di aziende di tutto il mondo che vi espongono. 
Circa 4 milioni di visitatori. Un’offerta di manifestazioni 
professionali unica per qualità e ampiezza. Questa è  
Fiera Milano. Fiera Milano, oltre ad offrire un centro espositivo 
eccezionale, è in grado di proporsi alle aziende come 
piattaforma di business e internazionalizzazione insostituibile 
grazie anche all’alta qualità dei servizi che può offrire.
Manifestazioni
Fiera Milano è grandi mostre B2B, appuntamenti internazionali imperdibili per i settori economici 
di riferimento. Nel 2017 le manifestazioni fieristiche sono state 83 (di cui 29 all’estero) una parte 
delle quali direttamente organizzate. Le aziende espositrici che vi hanno preso parte sono 
state 36.385 (di cui 8.600 all'estero). Queste manifestazioni espositive sono per le aziende 
degli strumenti di comunicazione ideali per raggiungere con investimenti contenuti target 
profilati e mercati che altrimenti richiederebbero onerose attività commerciali. Fiera Milano 
presidia numerosi comparti produttivi. Moda, editoria, arredamento, sistema casa, meccanica 
strumentale, turismo, ospitalità professionale, alimentare, impiantistica e energia, edilizia, arte e 
nautica sono solo alcuni dei settori rappresentati.
Servizi di allestimento
Fiera Milano vuol dire anche servizi specializzati per attività espositiva e congressuale. La società 
è in grado di offrire, attraverso la controllata Nolostand SpA (“Nolostand”) servizi tecnici per fiere, 
allestimenti personalizzati o standard, attraverso un’esperienza che si esprime in numeri: una 
capacità di 10 mila metri quadrati allestiti al giorno e 200 mila metri cubi di materiale stoccato, 
che permettono di offrire soluzioni vantaggiose e di altissimo livello, in Italia e nel mondo. Il 
Gruppo offre, inoltre, impianti illuminotecnici, americane, appendimenti, pedane, moquette e 
arredi. Assicura agli espositori un’assistenza dedicata e continua e li accompagna, se richiesto, 
nelle attività che svolgono al di fuori dei Quartieri fieristici milanesi.
Congressi
L’attività congressuale e convegnistica hanno per Fiera Milano un’importanza di primissimo piano. 
Gli eventi sono ospitati in un complesso di avanguardia e tra i primi in Europa: il MiCo - Milano 
Congressi. Il complesso è in grado di ospitare fino a 18 mila delegati. Fiera Milano gestisce così 
convegni, congressi, conferenze ed eventi, garantendo anche i servizi correlati all’ospitalità dei 
partecipanti, attraverso MiCodmc. Fiera Milano può contare, inoltre, sulle sale del Centro Convegni 
Stella Polare, nel cuore del Quartiere espositivo a Rho, sul MoMec – Montecitorio Meeting Centre, 
executive business suite nel cuore di Roma e, infine, sul Centro Congressi di Stresa, nota località sul 
Lago Maggiore.
Media
Fiera Milano significa anche comunicazione di impresa flessibile e multicanale, online e offline. 
Attraverso la controllata Fiera Milano Media SpA (“Fiera Milano Media”), il Gruppo offre alle 
aziende servizi di comunicazione che integrano i tradizionali canali dell’editoria specializzata e 
della pubblicità con il web e la piattaforma relazionale dei convegni e workshop formativi.
12   Report di Sostenibilità 2017  13 