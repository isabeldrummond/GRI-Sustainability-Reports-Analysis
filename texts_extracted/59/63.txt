In aggiunta, Fiera Milano SpA adotta procedure operative atte al risparmio energetico, quali la 
Procedura attivazione luci e la Procedura attivazione impianti di climatizzazione. Tali procedure 
permettono una gestione controllata ed ottimizzata degli impianti tenendo conto delle condizioni 
climatiche e dei periodi dell’anno, minimizzando gli sprechi e le inefficienze.
Nell’ambito dei sistemi di gestione certificati, la controllata Nolostand ha adottato una dichiarazione 
di intenti e valori, che prevede l’impegno alla riduzione degli impatti ambientali nell’ambito della 
propria attività. La controllata adotta altresì procedure relative ai seguenti temi:
• gestione delle emissioni in atmosfera;
• gestione dei rifiuti;
• gestione degli aspetti ambientali generati dalle attività di montaggio e smontaggio degli stand 
fieristici;
• gestione degli aspetti ambientali generati da fornitori presso i magazzini.
Tutte le procedure sono soggette a revisione periodica, in accordo con le varie funzioni aziendali 
coinvolte, per permettere un continuo miglioramento delle stesse nonché degli standard aziendali.
Il Direttore Operations è dotato di delega operativa per tutte le attività inerenti la sicurezza sul 
lavoro e l’Ambiente. L’organizzazione del Gruppo Fiera Milano prevede: 
• un ufficio presidiato da un Energy Manager, con il compito di contribuire al mantenimento 
dello stato di fatto certificato degli impianti e un utilizzo energetico ottimale e sicuro, nonché 
garantire nel rispetto dei programmi di mostra e degli orari di apertura degli uffici, la conduzione 
degli impianti di climatizzazione;
• un ufficio certificazioni di Gruppo, con il compito di curare il mantenimento degli attuali sistemi 
di gestione certificati e della Qualità di Fiera Milano, perseguire l’estensione del campo di 
applicazione e implementare un sistema di gestione conforme alla norme in vigore;
• un ufficio per la gestione dei rifiuti, che gestisce il processo dalla loro produzione fino alla loro 
destinazione finale coinvolgendo quindi la fase di raccolta, trasporto, trattamento (smaltimento 
o riciclaggio) fino al riutilizzo dei materiali di scarto.
Per la controllata Nolostand presso il magazzino di Vittuone è presente un presidio, debitamente 
formato per la gestione dei rifiuti (compilazione dei formulari, autorizzazioni al trasporto dei 
rifiuti, controllo visivo dei cassoni portarifiuti suddiviso per codici CER). I principali rifiuti prodotti 
da Nolostand sono legno, imballaggi misti, carta e cartone. Nolostand recupera il materiale 
idoneo per riutilizzarlo durante gli allestimenti. La società inoltre monitora la percentuale dei 
rifiuti indifferenziati sul totale dei rifiuti prodotti con l’obiettivo di diminuire sempre più questa 
percentuale.
La controllata Fiera Milano Congressi, ad oggi, si avvale dei servizi di Gruppo sia per l’attività di 
Energy Management, sia per le attività di gestione rifiuti.
Gli impatti ambientali generati entro il perimetro del Gruppo Fiera Milano si compongono di una 
parte variabile, legata alla realizzazione delle manifestazioni, convegni ed erogazione dei servizi di 
mostra e di una parte costante nel corso dell’anno, legata ai consumi energetici delle strutture.
Sin dalla sua progettazione il polo fieristico di Rho è stato concepito con un’ottica di riduzione dei 
consumi di acqua potabile: è stato infatti possibile ridurre in modo significativo l’utilizzo dell’acqua 
potabile proveniente da acquedotto attraverso la realizzazione di sette pozzi di emungimento 
dell’acqua di falda a servizio di tutti gli usi non potabili come irrigazione, climatizzazione, carico 
impianti tecnologici e servizi igienici. 
Fiera Milano da anni ha altresì adottato iniziative per misurare e gestire i consumi energetici nei 
due poli fieristici; tali attività comprendono sia l’adozione di linee guida per la gestione degli 
impianti di illuminazione o di climatizzazione sia l’adeguamento di impianti al fine di migliorarne 
l’efficienza energetica, come ad esempio la sostituzione dei corpi illuminanti con nuovi corpi a 
tecnologia Led o la modifica degli impianti di climatizzazione utilizzando canalizzazioni ad alta 
induzione ed inverter per i motori. 
64   Report di Sostenibilità 2017  65 