HOMI, inoltre, insieme al Politecnico di Milano, nel corso del 2017, ha sviluppato un progetto 
“Hybrid Lounge” per delineare le linee di sviluppo dei prodotti del futuro, assieme a progetti 
dedicati allo studio di nuovi materiali per l’architettura della casa. Sono stati anche organizzati 
seminari presso l’Accademia di Fondazione Fiera Milano tenuti da alcuni architetti di HOMI sullo 
sviluppo di progetti fieristici ecosostenibili e di basso impatto ambientale.
I miarttalks e la Milano Art Week, organizzati in occasione di miart, hanno favorito la riconoscibilità 
di Milano come una delle capitali della cultura in Europa, così come censito dal “Cultural and 
Creative Cities Monitor”, collocandola al quarto posto.
Durante la Week&Food, svoltasi in occasione di TUTTOFOOD, sono stati organizzati eventi di 
formazione sulla sostenibilità ambientale e la lotta agli sprechi alimentari e di informazione sulla 
sana e corretta alimentazione.
TUTTOFOOD ha promosso il Convegno Vertical Food in collaborazione con Netcomm sulle 
soluzioni innovative per la vendita online e la gestione del magazzino di merci fortemente deperibili 
come i prodotti ortofrutticoli. TUTTOGOOD, l’iniziativa lanciata da TUTTOFOOD, ha permesso 
ai quasi 3.000 espositori di donare il cibo in eccedenza a chi ne ha più bisogno, alla fine della 
manifestazione. Tutto ciò è stato reso possibile grazie alla collaborazione del Banco Alimentare e 
dell’Associazione Pane Quotidiano. 
HOST ha proposto nel corso della manifestazione oltre 500 eventi fra seminari, workshop, 
gare, campionati, show-cooking, degustazioni e performance di elevato contenuto innovativo 
e artistico con la partecipazione dei più grandi chef, dei professionisti del mondo del caffè e dei 
maestri del cioccolato e della pasticceria. Lo stile e l’innovazione sono stati i protagonisti degli 
appuntamenti dedicati al design di domani e alla creatività dei prodotti esposti nei settori Arredo 
e Tavola. 
La manifestazione SICUREZZA ha realizzato 86 eventi tra convegni e workshop con lo scopo di: 
• divulgare i trend del settore, amplificando e condividendo le esperienze tra i partecipanti in relazione 
ad esempio all’attuazione della legge sulla privacy che entrerà in vigore il 25 maggio 2018; 
• ottenere spunti e informazioni per progettisti e ingegneri per la realizzazione di un edificio 
intelligente;
• fornire indicazioni e norme sul risparmio energetico.
SMART BUILDING EXPO ha organizzato 51 eventi sul tema, inter alia, della BIM (Building 
Information Modeling) la building automation e smart building/efficientamento energetico.
In occasione di TRANSPOTEC sono stati organizzati 81 eventi di cui focalizzati sul tema 
della  sicurezza  stradale  e  dei  trasporti,  del  futuro  dell’autotrasporto  e  della  professione 
autotrasportatore, della sostenibilità ed efficienza e connettività e telematica.
Durante SÌ Sposaitalia Collezioni è stato organizzato l’evento Trionfo D’amore: installazione 
presso Castello Sforzesco nell’ambito dell’iniziativa Milano XL durante la settimana della moda 
di Milano. Nell’ambito della stessa iniziativa, il Gruppo Fiera Milano era presente con Fondazione 
Altagamma e in Ministero dello Sviluppo Economico in un progetto di visibilità con installazioni in 
via Montenapoleone.
Nel 2017 nell’ambito di una collaborazione con ANCI Lombardia, Fiera Milano è stata premiata 
come “Azienda Amica dei Comuni”.
Nel corso del 2018 il Gruppo Fiera Milano, in preparazione del prossimo traguardo dei 100 anni 
della storia aziendale (1920-2020), organizzerà una mostra fotografica su Fiera Milano e il suo 
rapporto con la città con un importante media sponsor milanese.
26   Report di Sostenibilità 2017  27 