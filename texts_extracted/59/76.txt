gestione degli impianti che generano emissioni in atmosfera e delle attività di monitoraggio delle 
emissioni vengono considerati bassi: le modalità di gestione del rischio in oggetto adottate da Fiera 
Milano, richiamate all’interno del Modello Organizzativo ex D.Lgs. n. 231/01, Parte Speciale Reati 
Ambientali, sono regolamentate da specifiche procedure dedicate.
Rischi connessi a emissioni di gas ad effetto serra
Le emissioni di gas ad effetto serra generate dall’attività di Fiera Milano sono sia dirette (scopo 
1, derivanti dalle caldaie e dalla flotta aziendale), che indirette energetiche (scopo 2, derivanti dai 
consumi di energia elettrica). 
I rischi in questo specifico ambito, in virtù della tipologia di business di Fiera Milano, tipicamente 
non industriale e non particolarmente energivoro se rapportato ad altri indicatori di prestazione, 
sono considerati trascurabili.
Gestione responsabile dei rifiuti
Rischi connessi allo smaltimento di rifiuti speciali
La maggior parte dei rifiuti generata dalle attività svolte da Fiera Milano (soprattutto di allestimento) 
nell’ambito dei quartieri gestiti, è da considerarsi assimilabile ai rifiuti urbani e, in quanto tale, 
conferita al gestore territoriale del servizio pubblico di raccolta rifiuti (ASER a Rho e AMSA a 
Milano) con modalità multi-materiale e separazione delle varie frazioni. altre tipologie di materiali, 
quali materiali edili, legname e vernici, sono invece raccolte separatamente ed indirizzate a fornitori 
specifici autorizzati.
Eventuali rifiuti speciali che vengono generati, e che quindi non possono essere conferiti al servizio 
pubblico di raccolta rifiuti, risultano essere, ad esempio, le acque di lavaggio pennelli (di cui Fiera 
Milano è produttore) e i rifiuti speciali abbandonati (ad esempio materiali edili, legname e vernici) 
da allestitori ed espositori (di cui Fiera Milano risulta detentore). Tali tipologie di rifiuti sono raccolte 
in aree dedicate di deposito temporaneo e conferite a soggetti terzi autorizzati. Vi sono poi rifiuti 
da manutenzione ordinaria/straordinaria (es: toner), la cui gestione, secondo quanto riportato nel 
contratto d’appalto, è affidata al fornitore stesso, che si configura come “produttore” del rifiuto e ne 
gestisce quindi autonomamente il deposito e il successivo recupero/smaltimento. 
Inoltre, al fine di differenziare i rifiuti, Fiera Milano ha porto in essere ulteriori iniziative, quali ad es: la 
posa di idonei contenitori distribuiti lungo l’asse centrale ed all’ interno dei padiglioni.  
I rischi connessi alla non conformità ai requisiti normativi e autorizzativi applicabili circa le attività 
di gestione dei rifiuti prodotti da Fiera Milano vengono considerati limitati: le modalità di gestione 
del rischio in oggetto adottate da Fiera Milano, richiamate all’interno del Modello Organizzativo ex 
D.Lgs. n. 231/01, Parte Speciale Reati Ambientali, sono regolamentate da specifiche procedure 
dedicate.
76    77 