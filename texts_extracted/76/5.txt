   
 
LETTERA AGLI STAKEHOLDER 
 
 
Il Bilancio di Sostenibilità del Gruppo Iren si arricchisce, da quest’anno, di una nuova funzione: assolvere il ruolo 
di Dichiarazione non Finanziaria (DNF) prevista dal D.Lgs. 254/2016. Una funzione sostanziale che sottolinea 
come l’approccio strategico alla responsabilità sociale di impresa assuma sempre più importanza nel lungo termine 
per la competitività delle imprese. Una funzione che rafforza l’orientamento del Gruppo Iren sia in termini di 
trasparenza informativa sia nel considerare la sostenibilità una leva strategica di crescita. 
Nel 2017 abbiamo aggiornato la nostra vision e la nostra mission che sono le fondamenta su cui poggia il Piano 
Industriale al 2022, presentato a fine anno, nel quale sono definiti i pilastri del nostro progetto d’azione futura: il 
cliente/cittadino, lo sviluppo e l’efficienza, la sostenibilità e la cura delle risorse umane. Gli obiettivi e i target che 
abbiamo definito in questi ambiti, che rappresentano la risposta del Gruppo Iren alla call to action al cambiamento 
dell’Agenda Onu al 2030, renderanno sempre più il Bilancio di Sostenibilità uno strumento di monitoraggio della 
nostra operatività e dei nostri impatti economici, ambientali e sociali. 
 
La soddisfazione del cliente/cittadino, sempre più attivo e indipendente nelle proprie scelte, è alla base di tutto e 
nel 2017 raggiunge livelli di eccellenza: oltre 95,6 su 100 nei servizi di vendita, da 89,3 a 96,5 nei servizi regolati. 
Un risultato che è frutto anche di un costante impegno del Gruppo nell’investire in servizi e infrastrutture (349 
milioni di euro nel 2017). L’attenzione ai cittadini e alle comunità si concretizza anche nella forte e continua 
interazione con il mondo scolastico – che coinvolge più di 90.000 giovani attraverso Edu.Iren e 135 studenti 
con il progetto alternanza scuola-lavoro – e nella realizzazione di oltre 240 iniziative per l’innovazione, la cultura, 
l’ambiente e il sociale. 
 
Lo sviluppo e l’efficienza producono ricadute per gli stakeholder e per la sostenibilità dei territori e si traducono, 
anche nel 2017, nel significativo valore aggiunto generato e distribuito, pari a 1.277 milioni di euro, 
nell’incremento del dividendo per gli azionisti e nella distribuzione di ordini ai fornitori, per oltre 670 milioni di euro, 
coinvolgendoli in una survey di corporate social responsibiliy per accrescere anche la loro sensibilità verso la 
valutazione degli impatti ambientali e sociali del loro operare. A questo si aggiunge l’ampliamento della base 
clienti, che a fine 2017 è prossima a 1,8 milioni, e l’espansione territoriale che, grazie all’accordo di investimento 
sottoscritto a fine anno, vedrà nel 2018 l’ingresso di Acam La Spezia nel Gruppo Iren, con un importante 
consolidamento nel servizio idrico integrato e nei servizi ambientali. 
 
La sostenibilità ambientale si declina nell’impegno alla decarbonizzazione, con circa 2,8 milioni di tonnellate di 
CO  evitata (+4% rispetto al 2016), grazie allo sviluppo del teleriscaldamento, all’efficienza energetica dei processi 
2
produttivi e dei servizi rivolti ai clienti e alla generazione di energia e calore da fonti rinnovabili e assimilate (pari 
all’86% della produzione totale). Un impegno riconosciuto dal Carbon Disclosure Project 2017 che ha assegnato 
al Gruppo Iren, per il secondo anno consecutivo, la più alta valutazione (livello A). I risultati conseguiti nella gestione 
dei rifiuti anticipano gli obiettivi di economia circolare dell’Europa: il 100% dei rifiuti urbani è avviato a recupero 
di materia o energia e la raccolta differenziata supera il 60% nel bacino servito, con punte che pongono i nostri 
territori tra le eccellenze nazionali. L’uso sostenibile delle risorse idriche si traduce nelle azioni per garantire 
l’eccellenza delle reti acquedottistiche, la riduzione delle perdite e dei prelievi ambientali per uso potabile, insieme 
ad un’elevata qualità dei sistemi di depurazione grazie a circa 1.200 impianti gestiti con elevate performance di 
abbattimento degli inquinanti. La qualità dei nostri progetti e delle nostre performance ambientali è ampiamente 
riconosciuta anche dai nostri investitori, come dimostra l’esito del primo Green Bond emesso dal Gruppo nel 2017, 
per un importo complessivo di 500 milioni di euro, che ha registrato una domanda complessiva di oltre quattro volte 
l’ammontare offerto. 
 
 
 
  6          Bilancio di Sostenibilità 2017 
 