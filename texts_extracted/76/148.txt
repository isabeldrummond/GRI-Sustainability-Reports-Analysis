 
GLOSSARIO 
A  
AIA: Autorizzazione Integrata Ambientale.  
AMBITO TERRITORIALE OTTIMALE (ATO): l’Ambito Territoriale Ottimale, in base alla Legge n. 36 del 1994, 
determina il livello territoriale di organizzazione del Servizio Idrico Integrato in vista del superamento della 
frammentazione delle gestioni e del conseguimento di adeguate dimensioni gestionali; la Legge regionale delimita 
i suoi confini in base al bacino idrografico.  
ARERA (ex AEEGSI Autorità per l'energia elettrica il gas e il sistema idrico): Autorità di Regolazione per Energia 
Reti e Ambiente 
ARPA: Agenzia Regionale per la Protezione dell’Ambiente.  
AT: alta tensione, ossia tensioni di 132 kV, 220 kV e 380 kV.  
ATERSIR: Agenzia Territoriale dell’Emilia Romagna per i Servizi Idrici e Rifiuti.  
B  
BEST AVAILABLE TECHNIQUES (BAT): “Migliori tecnologie disponibili” (MTD) al fine di regolare gli obblighi degli 
operatori industriali in relazione alla prevenzione e al controllo dell’inquinamento.  
BILANCIO DI SOSTENIBILITÀ: strumento che tiene conto degli impatti generati dall’azienda rispetto alle tre 
dimensioni della sostenibilità: economica, sociale e ambientale.  
BIOGAS: formazione di gas, per fermentazione anaerobica in presenza di microrganismi (batteri acidogeni, batteri 
acetogeni e metanobatteri) di rifiuti industriali e agricoli o fanghi dei trattamenti delle acque urbane; il metano 
contenuto nel biogas può essere utilizzato per la produzione di energia.  
BOD: con il termine BOD (domanda biochimica di ossigeno), si intende la quantità di ossigeno consumato durante 
un tempo determinato (5 giorni per il BOD5), a una data temperatura, per decomporre le sostanze organiche 
presenti nell’acqua attraverso l’azione dei batteri (respirazione cellulare).  Un’elevata domanda biochimica 
d’ossigeno è l’indice di un’intensa attività batterica di demolizione organica e può evidenziare la presenza di un 
inquinamento di tipo organico. Si tratta pertanto di una misura indiretta del carico inquinante. Il suo valore viene 
espresso in %.  
BORSA ELETTRICA: luogo virtuale in cui avviene l’incontro tra domanda e offerta per la compravendita 
dell’energia elettrica all’ingrosso. La gestione economica della borsa elettrica è affidata al GME ai sensi dell’art. 5 
del D.Lgs. 79/99.  
 
BT: bassa tensione, ossia tensioni di 220/380 V. 
C - D 
CAPACITÀ PRODUTTIVA: energia stimabile che può essere prodotta da ogni singolo produttore.  
CARTA DEI SERVIZI: documento aziendale che fissa gli standard di qualità riferiti ai servizi aziendali.  
CERTIFICATI VERDI: i Certificati Verdi sono titoli annuali emessi dal GSE che attestano la produzione da fonti 
rinnovabili di 1 MWh di energia. A partire dal 2002, in base al Decreto 79/99, produttori e importatori hanno l’obbligo 
di immettere in rete energia da fonti rinnovabili, in quantità pari ad una percentuale del totale dell’elettricità prodotta 
o importata nell’anno precedente da fonti convenzionali (al netto di esportazioni, autoconsumi di centrale e 
cogenerazione).  
CHILOCALORIA (kcal): l’unità di misura del calore (energia termica). Una kcal è la quantità di calore necessaria 
per innalzare di un grado centigrado la temperatura di un chilo di acqua.  
CHILOVOLT (kV): l’unità di misura della tensione che esprime la quantità pari a 1.000 Volt.  
CHILOWATT (kW): l’unità di misura di potenza (di qualsiasi natura) che esprime la quantità pari a 1.000 Watt.  
CHILOWATTORA (kWh): l’unità di misura di energia (di qualsiasi natura) che esprime la quantità di 1.000 Watt 
per un’ora.  
CLIENTE FINALE: è la persona fisica o giuridica che acquista energia elettrica esclusivamente per uso proprio.  
Gruppo Iren          149 
 