 
L’orientamento alla sostenibilità rende sempre più centrale l’attenzione alle risorse umane a cui è richiesta una 
piena condivisione delle strategie, insieme a un forte impegno e motivazione per conseguire gli obiettivi che 
abbiamo delineato per il futuro. Per questo la valorizzazione e lo sviluppo delle competenze, la formazione, la 
salute e la sicurezza e il welfare aziendale sono stati, anche nel 2017, ambiti di grande impegno. Nel corso 
dell’anno hanno trovato piena attuazione il job system e il sistema di performance management per la definizione 
dei percorsi di crescita, di qualificazione professionale e di sviluppo meritocratico delle risorse umane. 
Elevato è stato l’investimento in formazione, che ha coinvolto l’88% dei 6.285 dipendenti del Gruppo, così come 
l’impegno a rafforzare il sistema di competenze del Gruppo, anche attraverso l’assunzione di 152 nuove risorse e 
con una particolare attenzione agli under 30 (52% dei neo assunti). 
 
I risultati concreti che possiamo rendicontare anche nel 2017, derivano dall’impegno quotidiano nella gestione delle 
nostre attività, frutto della professionalità e della dedizione delle donne e degli uomini del Gruppo Iren, e della 
solidità del sistema valoriale che orienta il nostro operare a cui continuiamo a prestare una forte attenzione, come 
testimonia il lavoro di aggiornamento che abbiamo condotto nel 2017, anche rinnovando il nostro Codice Etico.   
Questi risultati trovano una narrazione nelle pagine di questo documento, pensato per rispondere alle esigenze 
informative e conoscitive dei nostri stakeholder. Per questo la loro partecipazione e collaborazione progettuale in 
seno ai Comitati Territoriali –  di cui li ringraziamo – è fondamentale non solo per migliorare la nostra 
rendicontazione, ma soprattutto per sviluppare iniziative con positive ricadute economiche, ambientali e sociali. 
 
L’approccio integrato e strategico alla responsabilità sociale di impresa è alla base di questo Bilancio e del Piano 
Industriale al 2022 che impegna il Gruppo a giocare un ruolo proattivo verso le comunità e l’ambiente con 
l’opportunità anche di spingerci a velocizzare l’innovazione tecnologica, di processo e sociale. 
Dunque il sistema di rendicontazione integrata elimina ogni contrapposizione tra socialità ed economicità 
dell’impresa, ogni pretesa gerarchia, più o meno mascherata, tra valori tutti fondamentali nella stessa misura. 
Spetta al management coniugare e armonizzare i vari interessi in una dimensione temporale, anche di lungo 
periodo, che sia compatibile con le differenti esigenze e aspettative che circondano l’impresa e far sì che essa sia 
correttamente e veritieramente “leggibile” ai suoi stakeholder.  
 
 
Il Presidente  Il Vice Presidente  L’Amministratore Delegato 
Paolo Peveraro  Ettore Rocchi  Massimiliano Bianco 
 
 
 
 
Gruppo Iren          7 
 