 
Aree  Progetti 
  Regolazione a menu e approccio totex: la regolazione italiana nel settore energetico e idrico comporta 
incentivi all’efficienza sostanzialmente limitati alla componente opex dei costi. Questo può comportare 
incentivi sub-ottimali per le imprese. ARERA, consapevole di questi rischi, sta considerando l’introduzione 
di una regolazione di tipo totex (capex+opex) con un riconoscimento in tariffa delle spese totali, ritenute 
efficienti, articolata in una divisione a standard fra spesa trattata come opex  e spesa trattata come capex. 
Lo studio ha valutato le sfide che tale cambio potrebbe comportare comprendendo anche un’analisi 
dell’esperienza britannica. 
  Parametro OPM, potenziali virtù e limiti metodologici: lo studio analizza il parametro OMP (rapporto 
tra  costi  operativi  totali  del  2014  e  popolazione  servita),  introdotto  nell’ambito  della  regolazione 
asimmetrica sviluppata dall’Autorità, con la possibilità per alcuni gestori di ottenere un trattamento di 
maggior favore per la crescita potenziale massima della tariffa e il riconoscimento di incentivi per la qualità 
contrattuale. Lo studio valuta le eventuali virtù e limiti metodologici della definizione del parametro OPM e 
dei suoi impatti ai fini dello stimolo del gestore al raggiungimento di superiori livelli di efficienza o qualità 
Economia e regolazione  del servizio oppure ad una maggiore sostenibilità della tariffa verso l’utenza.  
  Economia Circolare: inquadramento normativo, identificazione best practices e sviluppo progetti a 
livello territoriale: lo studio si è proposto di censire le migliori pratiche presenti sul territorio nazionale ed 
internazionale in ottica di economia circolare, confrontandole e proponendo scenari riproducibili nel 
contesto regionale e nazionale. Un’approfondita ricerca riguardante la legislatura ha sviluppato un’analisi 
dell’attuale quadro normativo di riferimento proponendo possibili adeguamenti e aggiornamenti per 
superare barriere normative e agevolare la transizione verso un’economia circolare. 
  Indici di performance per la quantificazione delle criticità del servizio idrico integrato e la 
valutazione degli investimenti finalizzati al loro superamento: lo studio si è proposto di definire un 
sistema di indici di performance che consenta la quantificazione delle criticità dei segmenti del servizio 
idrico integrato, così come definite dall'Autorità di Regolazione per Energia e Reti e Ambiente (ARERA), 
nonché la valutazione degli effetti degli investimenti da pianificare ai fini del loro superamento o della loro 
attenuazione. La partecipazione delle imprese al gruppo di ricerca ha consentito di garantire risultati di 
progetto utilizzabili ai fini del dibattito in essere. 
  Sei Eco-logico? Giochi e soluzioni per la sostenibilità: il percorso è stato arricchito nel 2017 con nuovi 
contenuti ed è in corso un progetto di alternanza scuola lavoro, avviato con l’Istituto Tecnico Informatico 
Calvino di Genova, per trasformarlo in un applicativo web con giochi e soluzioni per la sostenibilità 
declinata su acqua, energia e ambiente. I contenuti saranno disponibili on-line e fruibili in una installazione 
dedicata ai ragazzi e visitabile presso la Città dei Bambini e dei Ragazzi di Genova. Sei Eco-logico è stato 
selezionato dal MIUR tra le eccellenze italiane e pubblicato sul sito del Ministero nella pagina “Storie di 
alternanza”. 
  Acque fetenti, storia di acque e di città: è una ricerca sulla gestione e l’utilizzo delle acque, sporche e 
pulite, in relazione alla storia e allo sviluppo delle città. Il materiale raccolto, che illustra l’evoluzione di usi, 
costumi, percezioni, impatti sulla salute e sull’ambiente, fornisce spunti per momenti di formazione e 
spettacolo. Gli eventi dovrebbero divertire e informare sulla missione delle aziende del settore idrico nella 
gestione del ciclo idrico integrato, con particolare riferimento alle acque “sporche”, contribuendo ad 
aumentare la consapevolezza dei cittadini in un momento in cui l’acqua si pone al centro del dibattito 
politico del nostro Paese. 
  Collaborazione  alla  pubblicazione  Agici/Springer  “The  Italian  Water  Industry  -  Cases  of 
Formazione, cultura e 
Excellence”: Fondazione AMGA ha aderito al progetto collaborando alla realizzazione di un libro, curato 
divulgazione 
da Agici ed edito in inglese da una casa editrice specializzata (Springer). L’obiettivo dell’opera è 
presentare i pregi del settore a livello internazionale. Ciò, sia in un’ottica di attrazione dei capitali, sia nella 
prospettiva di esportare le forti e articolate competenze presenti in Italia nella gestione della risorsa in 
contesti anche molto diversi. Fondazione AMGA e Iren hanno partecipato all’iniziativa con un contributo 
sul tema “Circular economy and WWTPs: water reuse and biogas production” nella quale sono state 
proposte le esperienze maturate con particolare riferimento alla filiera di riuso a Mancasale (RE) ed alla 
depurazione del biogas da trattamento reflui a Roncocesi (RE). 
  Contributo al “3° Rapporto Generale sulle Acque obiettivo 2030”, Utilitalia-Utilitatis, Edizione 2017: 
Fondazione AMGA ha contribuito alla redazione del Rapporto con un contributo sul tema: “Innovazione in 
materia di controllo e analisi delle acque”. Nell’articolo sono state introdotte le innovazioni in materia di 
controllo e analisi delle acque evidenziando le criticità e le problematiche connesse alle particolari 
condizioni in cui i gestori del servizio idrico integrato si trovano oggi ad operare, le innovazioni 
tecnologiche che rispondono alle esigenze dei gestori ed all’evoluzione della normativa di settore 
declinate su una molteplicità di aspetti legati ai controlli di laboratorio e alle misure on-line individuate 
dalle aziende anche nell’ambito di attività di scouting tecnologico. 
 
 
 
  140          Bilancio di Sostenibilità 2017 
 