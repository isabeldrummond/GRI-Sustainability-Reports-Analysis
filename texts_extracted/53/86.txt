Con riferimento specifico al territorio della Regione Umbria, in cui opera la controllata Banca Popolare 
di Spoleto, l’azione di intervento in favore delle piccole e medie imprese locali si è concretizzata anche 
nella scelta di acquisire una quota del capitale sociale della Gepafin S.p.A., società finanziaria costituita 
con capitale pubblico (per il 54% detenuto da Regione Umbria) e privato (il restante 46% detenuto da 11 
banche che operano nel territorio regionale) per supportare le PMI con rilascio di garanzie su prestiti ban-
cari, erogazione prestiti partecipativi e gestione di Fondi di Garanzia a valere su specifiche Misure della 
Regione Umbria o Comunitarie.
Nel corso del primo trimestre 2017, inoltre, il Gruppo Banco Desio ha partecipato all’ultima asta del pro-
gramma “Targeted Longer Term Refinancing Operation” (TLTRO II), con cui l’Eurosistema ha offerto liquidità 
a lungo termine (con durata di 4 anni a tasso fisso), con l’obiettivo di facilitare le condizioni di accesso 
al credito del settore privato e stimolare l’offerta di finanziamenti all’economia reale. L’assegnazione al 
Gruppo Banco Desio è stata pari ad Euro 800 milioni che si aggiungono agli Euro 800 milioni ottenuti nella 
prima asta del giugno 2016 (con contestuale rimborso del finanziamento “TLTRO I” di 550 milioni di euro).
 87   