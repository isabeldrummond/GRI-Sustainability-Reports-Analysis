Bilancio di Sostenibilità 2017 GRI 102 - 27
INIZIATIVE PER ACCRESCERE LE CONOSCENZE DEL PIÙ ALTO ORGANO DI 
GOVERNO SUI TEMI ECONOMICI, AMBIENTALI E SOCIALI
Il Regolamento Interno di Autovalutazione degli Organi, al fine di disciplinare il relativo processo in con-
formità a quanto previsto dalla Circolare n. 285, individua in particolare le metodologie da utilizzare e i 
profili degli esponenti oggetto di analisi, riguardo alla composizione (professionalità, indipendenza, ecc.) 
nonché al funzionamento (prassi operative, flussi informativi, ecc.) del Consiglio e dei Comitati costituiti al 
suo interno.
Il processo di autovalutazione annuale relativo all’anno 2017 è stato condotto facendo riferimento al 
suddetto Regolamento di Autovalutazione, che individua, tra i soggetti incaricati dell’attività prodromica 
all’assunzione della delibera di autovalutazione da parte del Consiglio di Amministrazione, il Comitato 
Nomine a cui è attribuito un ruolo consultivo in conformità alla Circolare n. 285. Il processo si è svolto con 
il supporto della società di consulenza Limentani & Partners Srl sotto la supervisione del Presidente, fermo 
restando il carattere ausiliario del supporto consulenziale.
Tutti gli aspetti considerati nell’autovalutazione continuano ad essere oggetto di monitoraggio in relazione 
all’evolversi del contesto normativo del settore finanziario e/o del perimetro operativo del Gruppo Banco 
Desio. Si rimanda alla menzionata “Relazione annuale sul governo societario e sugli assetti proprietari” per 
quanto riguarda le principali aree oggetto di autovalutazione esaminate da parte di ciascun Esponente 
e le relative risultanze.
 40