comportamenti nelle scelte di investimento e di finanziamento per ridurre gli impatti ambientali ad essi 
correlati come anche nella catena di fornitura per condizionare le politiche dei fornitori per quanto at-
tiene alla tutela ambientale oltre al rispetto dei diritti umani e dei lavoratori precedentemente richiamati.
E❙ Investimenti responsabili
Il Gruppo Banco Desio considera l’integrazione dei temi socio-ambientali nel processo creditizio e d’in-
vestimento un elemento decisivo per perseguire la creazione di valore economico-finanziario e, al con-
tempo, sociale e ambientale, consolidando sempre più la sostenibilità nell’attività d’impresa mediante 
l’accrescimento della propria reputazione e, quindi, la fiducia degli investitori.
Questa consapevolezza è il fondamento su cui il Gruppo intende sviluppare un percorso di crescita che 
ponga sempre di più alla base delle proprie decisioni di investimento e di finanziamento criteri di valutazio-
ne non solo di aspetti economici di redditività nel breve termine ma anche di fattori ambientali e sociali; 
in tal senso il Gruppo si impegna a non investire o finanziare controparti o attività ritenute gravemente 
rischiose per la collettività (es. settori controversi).
In questa stessa prospettiva si deve considerare anche il progressivo sviluppo delle opportunità d’investi-
mento gestite secondo criteri sociali ed ambientali che il Gruppo Banco Desio intende offrire alla propria 
clientela col fine, peraltro, di contribuire alla creazione di un circolo virtuoso di progressiva sensibilizzazione 
degli stessi clienti e delle imprese verso modelli economici sempre più sostenibili.
F❙ Relazione con il territorio
Il Gruppo Banco Desio, credendo nell’apertura al confronto con le associazioni per contribuire all’inno-
vazione e allo sviluppo sostenibile dell’attività d’impresa, è impegnato nel costante dialogo con il mondo 
non profit, le imprese sociali e il settore pubblico al fine di cooperare nel rispetto delle rispettive prerogative 
ed evitando situazioni di interessi confliggenti. In tale contesto, infatti, ne riconosce il ruolo per lo sviluppo di 
una società più equa e più attenta ai temi socio-ambientali, sostenendo e promuovendo attività ed inizia-
tive al servizio della comunità e di utilità sociale. Inoltre, un’attenzione particolare viene data alle imprese 
dedite alla valorizzazione del tessuto sociale, culturale e imprenditoriale.
Tradizionalmente il Gruppo sostiene le esigenze e i bisogni, non solo materiali, espressione del territorio anche 
attraverso erogazioni liberali e sponsorizzazioni che sono valutate in merito alle iniziative proposte e alla rile-
vanza delle esigenze e dei bisogni che intendono soddisfare, in coerenza con i valori di riferimento del Gruppo.
Il Gruppo Banco Desio è altresì impegnato nella valorizzazione e tutela del patrimonio storico, artistico e 
culturale anche ai fini della sua pubblica fruizione.
 53   