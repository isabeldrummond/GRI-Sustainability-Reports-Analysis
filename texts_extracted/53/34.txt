La ripartizione delle funzioni tra Assemblea, Consiglio di Amministrazione, Collegio Sindacale e Società di 
Revisione è disciplinata dalla normativa di legge e di vigilanza, alla quale lo Statuto fa riferimento. Negli 
aspetti generali, la ripartizione delle funzioni tra:
•
 Organi apicali (Consiglio di Amministrazione, Comitati endoconsiliari consultivo/propositivi, Comitato 
Esecutivo)
•
 Amministratore Incaricato del Sistema di Controllo e di Gestione dei Rischi (AISCI)
•
 Soggetti esecutivi (Direttore Generale)
•
 Comitati tecnico/operativi
•
 Funzioni di controllo interno 
•
 Dirigente Preposto 
è disciplinata dal Regolamento Interno Organi Aziendali, nel rispetto dei vincoli di legge, di vigilanza e di 
Statuto.
I Comitati consultivo/propositivi (Comitato Nomine, Comitato Remunerazione, Comitato Controllo e Rischi, 
Comitato per le Operazioni con Parti Correlate) sono composti esclusivamente da membri del C.d.A. ed 
in quanto tali sono definiti “endoconsiliari”.
I Comitati tecnico/operativi sono composti dai Soggetti esecutivi e dai Responsabili di determinate fun-
zioni aziendali.
PROCESSO DI DELEGA
Il sistema delle deleghe definisce le responsabilità delegate dal Consiglio di Amministrazione ai diversi 
livelli organizzativi sulla base dell’organigramma definito. Tale sistema è disciplinato, a livello apicale, dallo 
Statuto e, più dettagliatamente, dal Regolamento Interno.
Il sistema è stato impostato secondo criteri coerenti con il principio della riserva al Consiglio di Amministra-
zione delle decisioni principali (cioè quelle che la Circolare della Banca d’Italia n. 285 compendia nelle 
funzioni di indirizzo e supervisione della gestione sociale) e della periodica rendicontazione al C.d.A. stesso 
da parte degli Organi e Soggetti ai quali è prevalentemente delegata l’attuazione degli indirizzi deliberati 
dal C.d.A. nell’esercizio della funzione di supervisione strategica: Comitato Esecutivo, Amministratore Inca-
ricato del Sistema di controllo e gestione dei rischi e Direttore Generale.
 35   