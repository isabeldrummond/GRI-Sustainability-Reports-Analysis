Bilancio di Sostenibilità 2017 GRI 102 - 16 / GRI 206 - 1 / GRI 419 - 1 / GRI 412 - 2
G❙ Relazione con le istituzioni
Le relazioni del Gruppo Banco Desio con l’insieme delle Istituzioni della Pubblica Amministrazione e delle 
Autorità di Vigilanza, sono improntate a principi di correttezza e trasparenza, nel rispetto dei reciproci ruoli, 
esclusivamente tramite forme di comunicazione volte a rappresentare le proprie istanze, a rispondere a 
richieste o comunque a rendere nota la propria posizione su temi inerenti gli ambiti di competenza delle 
istituzioni stesse. Il Gruppo adotta specifici modelli organizzativi volti a prevenire reati in particolare nei 
confronti della Pubblica Amministrazione.
Nell’assolvere gli adempimenti nei confronti della Pubblica Amministrazione, tra cui ad esempio, le dichia-
razioni fiscali, si attiene rigorosamente ai principi di trasparenza, veridicità e completezza, nella convinzione 
che questo sia un contributo fondamentale verso la comunità in cui opera, a maggior ragione laddove 
tali adempimenti siano assolti anche nei confronti del pubblico, come nel caso della documentazione 
contabile e societaria.
Il Gruppo collabora attivamente, inoltre, alle iniziative promosse dalle associazioni e dagli organismi di 
categoria espressione del sistema bancario e finanziario.
NUMERO DI AZIONI LEGALI PER COMPORTAMENTO ANTI-CONCORRENZIALE 
O PRATICHE MONOPOLISTICHE
Nel 2017, come negli anni precedenti, nessuna società del gruppo è stata oggetto di azioni legali per 
comportamento anti-concorrenziale o pratiche monopolistiche.
SANZIONI SIGNIFICATIVE PER NON CONFORMITÀ A LEGGI E REGOLAMENTI 
IN AMBITO SOCIALE ED ECONOMICO
Nel 2017 (come del resto nel corso del 2016) non sono state irrogate sanzioni significative per non confor-
mità a leggi e regolamenti in ambito sociale ed economico.
FORMAZIONE DEL PERSONALE SU POLICY E PROCEDURE RELATIVE ALLA 
TUTELA DEI DIRITTI UMANI
La formazione su policy e procedure relative alla tutela dei diritti umani è confluita sia nel 2017 che nel 2016 
nella formazione relativa agli aggiornamenti introdotti al Modello Organizzativo del Gruppo e ai protocolli 
specifici in quanto, prima che il Codice Etico fosse scorporato dal MOG 231 (ultimo aggiornamento appro-
vato dal CdA di Capogruppo in data 19 ottobre 2017, successivamente adottato anche dalla Controllata 
BPS in data 24 ottobre e da Fides, in data 19 dicembre), esso era parte integrante del Modello stesso. Per 
il dettaglio del numero di dipendenti e di membri del più alto Organo di Governo che hanno fruito di tale 
formazione si rinvia al successivo paragrafo “Comunicazioni e formazione su policy e procedure anti-corru-
zione” (indicatore GRI 205-2).
 54