Le strategie e gli obiettivi di natura commerciale definiti nell’ambito del Piano Industriale 2018-2020 re-
centemente approvato, riflettono i principali macro-trend dell’attuale contesto socio-economico e delle 
correlate esigenze espresse dalla clientela cui si rivolge l’offerta di servizi bancari e finanziari del Gruppo 
Banco Desio; questi macro-trend rappresentano delle importanti opportunità anche in termini di posi-
zionamento strategico (si pensi, anzitutto, al tema dello sviluppo delle nuove tecnologie), mantenendo 
comunque una costante attenzione a ricercare il giusto equilibrio tra rischio e rendimento e quindi alla 
qualità degli attivi e alla solidità patrimoniale-finanziaria che tradizionalmente rappresenta l’elemento 
distintivo del Gruppo Banco Desio.
Al fine di fronteggiare i rischi a cui è esposto, il Gruppo si è dotato di idonei dispositivi di governo societario 
e di adeguati meccanismi di gestione e di controllo (il sistema dei Controlli Interni e di Gestione dei Rischi 
aziendali). Il Gruppo, inoltre, adotta un approccio prudenziale nella gestione dei rischi aziendali, in ottica 
di prevenzione e mitigazione dei medesimi. Tali presidi coprono ogni tipologia di rischio aziendale assunto 
coerentemente con le caratteristiche, le dimensioni e la complessità delle attività svolte dagli intermediari 
che vi fanno parte. A tal fine, a seguito del 15° aggiornamento della Circolare di Banca d’Italia n.263/2006, 
il Gruppo bancario ha provveduto a predisporre il Risk Appetite Framework (RAF), oggetto di aggiorna-
mento su base annuale in coerenza con l’evoluzione degli obiettivi e delle strategie di rischio della banca. 
L’approccio metodologico adottato dal Gruppo prevede una valutazione di tipo quantitativo basata 
su tre differenti tipologie di indicatori (indicatori di rischio di primo livello, indicatori di rischio di secondo 
livello e key-risk indicators) e una valutazione di tipo qualitativo concernente i presidi organizzativi. A ciò si 
aggiungono specifiche policy riguardanti le varie tipologie di rischio, che forniscono i criteri per la gestio-
ne operativa degli stessi in una prospettiva di gruppo e individuale. Le linee guida del sistema di gestione 
dei Rischi aziendali sono definite in apposita normativa interna. Le disposizioni operative e informative di 
dettaglio in merito ai controlli posti in essere, ai vari livelli, sui processi aziendali sono contenute in specifici 
“Testi Unici” di funzione e Procedure Interne.
Il Gruppo è inoltre consapevole dell’importanza di identificare, valutare, prevenire e ridurre potenziali rischi 
anche di natura non finanziaria, ovvero i rischi socio-ambientali come di seguito declinati:
•
 Rischio ambientale: connesso all’utilizzo di risorse energetiche (fonti rinnovabili e non rinnovabili), per le 
emissioni di gas ad effetto serra, la produzione di rifiuti e loro smaltimento, come anche il consumo di 
materie prime strumentali all’attività propria (carta e toner);
•
 Rischio sociale: legato agli aspetti relazionali con la clientela e più in generale con la comunità, con 
particolare riguardo allo sviluppo economico e sociale delle comunità locali, verso cui il Gruppo vuole 
essere un interlocutore attendibile e autorevole mediante una condotta integra e rigorosa, attenta alle 
esigenze dei propri stakeholder, finalizzata al mantenimento di una redditività-solidità ispirata alle tema-
 57   