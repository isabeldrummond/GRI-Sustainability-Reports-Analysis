delle rate dei mutui ipotecari e chirografi per i soggetti residenti o aventi sede legale e/o operativa nei 
comuni colpiti dal sisma, aventi edifici distrutti o resi inagibili anche parzialmente dal sisma oppure relativi 
ad attività di natura commerciale ed economica svolte nei medesimi. In particolare la banca ha conces-
so ai propri clienti di optare per una sospensione dell’intera rata (quota capitale ed interesse) o della sola 
quota capitale per una durata della sospensione fino a 12 mesi.
Tra le altre misure deliberate dalla medesima controllata vi sono state:
1. Misure operative di sostegno ai clienti con abitazione/attività inagibile, garantendo prelievi gratuiti 
presso tutti gli sportelli bancomat fino alla fine dell’anno 2016 ed esenzione dei costi di riemissione ban-
comat, carte di credito e token smarriti o inutilizzabili;
2. Misure straordinarie di concessione di finanziamenti a tasso zero a favore dei clienti attuali e potenziali 
con abitazione/attività danneggiata dal sisma ma non inagibile.
Nel 2017 la medesima controllata BPS ha aderito, inoltre, alla Convenzione “Plafond Moratoria Sisma Cen-
tro Italia”, sottoscritta fra l’ABI e la Cassa Depositi e Prestiti, finalizzata alla concessione di finanziamenti 
agevolati, garantiti dallo Stato, nei territori delle regioni Abruzzo, Lazio, Marche e Umbria colpiti dagli eventi 
sismici nel 2016, per consentire a soggetti titolari di reddito di impresa, di reddito di lavoro autonomo, non-
ché ad esercenti attività agricole, di far fronte al pagamento di tributi dovuti dal 1° dicembre 2017 al 31 
dicembre 2017 e tributi dovuti dal 1° gennaio 2018 al 31 dicembre 2018.
TRASPARENZA DEI SERVIZI BANCARI E FINANZIARI E VENDITA RESPONSABILE
Nell’ambito della relazione con il cliente, rivestono particolare importanza la trasparenza e la chiarezza 
delle informazioni.   La Banca d’Italia ha emanato specifiche disposizioni sulla trasparenza delle operazioni 
e dei servizi bancari e finanziari, che definiscono standard minimi e generali di redazione dei documenti 
informativi predisposti per la clientela (struttura dei documenti, informazioni essenziali da fornire, scelte 
lessicali, standardizzazione di alcune tipologie di contratti più diffusi) e introducono per gli intermediari 
bancari e finanziari, anche per la commercializzazione dei servizi bancari tradizionali, obblighi di natura 
organizzativa ovvero di controllo per il rispetto della disciplina di trasparenza e la correttezza nei rapporti 
con l’utenza.
Le disposizioni di trasparenza si applicano all’acquisto di prodotti bancari e finanziari tradizionali (ad es. 
conti correnti e altre forme di deposito, finanziamenti, strumenti di pagamento) e in ogni fase del rapporto 
tra intermediario e cliente: la fase precontrattuale, quella cioè che precede la sottoscrizione del contratto 
(documento sui diritti del cliente e foglio informativo, diffusione di indicatori sintetici di costo, prevenzione 
 83   