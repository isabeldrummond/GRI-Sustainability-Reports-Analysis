Bilancio di Sostenibilità 2017 GRI 102 - 16
C❙ Cultura della legalità & anticorruzione
Al fine di promuovere in ogni ambito aziendale la cultura della legalità, il Gruppo Banco Desio contrasta, 
in particolare, la corruzione, in ogni sua forma e manifestazione, impegnandosi ad operare in conformità 
con i più elevati standard di responsabilità etico-sociale nella conduzione della propria attività.
Ciascun collaboratore è tenuto a comportarsi onestamente nel rispetto dell’insieme di valori ai quali il 
Gruppo si ispira, così come definiti con chiarezza e trasparenza nel Codice Etico, elaborato in coerenza 
anche con le vigenti disposizioni anticorruzione applicabili. Nel medesimo Codice Etico verranno esplici-
tati entro il 2018, per quanto ancora occorra, anche i contenuti delle presenti linee di indirizzo CSR. 
A tal fine, il Gruppo Banco Desio presidia la propria attività con un articolato sistema di regole, procedure 
e controlli finalizzati alla prevenzione, tra gli altri, dei reati di corruzione mantenendo un adeguato sistema 
di controllo interno in coerenza con i requisiti stabiliti dalle disposizioni normative di riferimento.
Consapevole che il primo elemento per lo sviluppo di un’efficace azione di contrasto alla corruzione è 
rappresentato da un’approfondita conoscenza degli strumenti di prevenzione, il Gruppo considera fon-
damentale l’erogazione ai propri collaboratori di specifiche sessioni d’aula o di corsi online (“e-learning”) 
in materia di corruzione nell’ambito dei propri programmi di formazione.
D❙ Responsabilità ambientale
Il Gruppo Banco Desio riconosce i propri impatti ambientali diretti e indiretti, promuovendo un business 
sostenibile mediante iniziative volte a limitare gli impatti legati all’attività d’impresa, indirizzando le proprie 
scelte in modo da contemperare sempre meglio le esigenze operative aziendali con quelle ambientali, 
avendo riguardo della normativa di riferimento applicabile.
Anche per questo, il Gruppo è impegnato nello sviluppo delle iniziative che meglio rispondano all’esigen-
za di limitare gli impatti ambientali generati attraverso:
•
 la razionalizzazione del consumo di risorse naturali impiegate nello svolgimento dell’attività d’impresa 
(ad esempio carta e acqua);
•
 il sempre maggiore ricorso ad energia prodotta da fonti rinnovabili e l’utilizzo di tecnologie e soluzioni 
innovative a minore impatto ambientale;
•
 gli investimenti volti al progressivo miglioramento dell’efficienza energetica di immobili e impianti;
•
 la gestione responsabile dei rifiuti ricorrendo, ove possibile, a metodi di differenziazione e smaltimento 
rispettosi dell’ambiente;
•
 il monitoraggio degli effetti prodotti dalle iniziative sopra evidenziate e dei dati ambientali con l’obiet-
tivo di migliorare continuamente i comportamenti volti alla tutela dell’ambiente.
Il Gruppo Banco Desio è altresì consapevole degli impatti indiretti collegati alla propria operatività, ovvero 
attività e comportamenti che non controlla direttamente in quanto posti in essere da soggetti terzi con 
cui si relaziona, ovvero da clienti e fornitori. In quest’ottica il Gruppo intende rivedere i propri processi e     
 52