Le Assemblee ordinarie delle Controllate recepiscono e approvano per quanto di competenza le politi-
che di remunerazione del Gruppo (tenendo conto delle specificità aziendali, nonché dei rispettivi ordina-
menti nazionali/settoriali) redigendo, se quotate, un proprio separato documento. Alle Assemblee viene 
assicurata adeguata informativa sull’attuazione delle politiche di remunerazione. 
I Consigli di Amministrazione delle Controllate recepiscono e approvano per quanto di competenza le de-
liberazioni del Consiglio di Amministrazione della Capogruppo (tenendo conto delle specificità aziendali, 
nonché dei rispettivi ordinamenti nazionali/settoriali). Al Consiglio di Amministrazione di ciascuna Control-
lata compete inoltre la deliberazione delle schede di valutazione relative al raggiungimento degli obiettivi 
qualitativi assegnati al “personale più rilevante” non apicale eventualmente individuato presso ciascuna 
di esse. 
Le politiche di remunerazione e incentivazione sono definite ed applicate nell’interesse del Gruppo in 
un’ottica di lungo periodo; per maggiori dettagli in materia si rinvia alla predetta “Relazione annuale sul 
governo societario e sugli assetti proprietari” e alla “Relazione annuale sulle politiche di remunerazione” 
per l’esercizio chiuso al 31 dicembre 2017, pubblicate nel sito istituzionale del Banco di Desio e della Brian-
za S.p.A. all’indirizzo www.bancodesio.it.    
 49   