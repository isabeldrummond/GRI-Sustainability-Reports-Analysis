•
 salvaguarda il diritto e la libertà di associazione e contrattazione collettiva, rifiuta ogni forma di lavoro 
minorile e/o lavoro forzato, e qualsiasi tipo di molestia, prevaricazione, minaccia o intimidazione sul 
luogo di lavoro;
•
 intende contribuire alla sensibilizzazione su questi temi nei rapporti con clienti, fornitori e partner com-
merciali, oltre che nell’ambito delle relazioni con i propri collaboratori, promuovendo le iniziative meglio 
rispondenti alla diffusione di pratiche orientate al rispetto di questi diritti internazionalmente riconosciu-
ti, evitando di intrattenere rapporti con soggetti implicati in attività illecite e che non rispettino i diritti 
umani. 
B❙ Diversità e Pari Opportunità
Il Gruppo Banco Desio garantisce il rispetto per le diversità e rifiuta, in ogni fase della vita lavorativa di 
ciascun collaboratore, qualsiasi forma di iniquità, favoritismo, abuso o discriminazione per genere, orien-
tamento e identità sessuale, età, stato civile, origine etnica o nazionale, lingua, religione, diversa abilità, 
stato di gravidanza, di maternità o paternità anche adottive, opinioni politiche, appartenenza sindacale, 
convinzioni personali.
In tale contesto, la diversità è considerata un elemento da valorizzare in quanto fonte di arricchimento 
professionale e, più in generale, culturale; dal confronto tra persone con patrimonio socio-culturale, for-
mazione, esperienze e aspettative eterogenei è possibile cogliere al meglio le opportunità di un contesto 
competitivo e in continua trasformazione. Il Gruppo crede dunque nell’importanza di una cultura inclusiva 
impegnandosi a prevenire ogni forma di iniquità, favoritismo, abuso o discriminazione nel processo di se-
lezione, nella definizione della remunerazione, nelle opportunità formative e di crescita professionale, fino 
alla conclusione dei rapporti di collaborazione.
Per quanto concerne le politiche di diversità in relazione alla composizione degli organi di amministra-
zione, gestione e controllo, le prassi adottate dal Gruppo Banco Desio sono coerenti, oltre che con le 
disposizioni di legge in materia di quote di genere (L. 120/2011), con le Disposizioni di Vigilanza in materia 
di composizione degli Organi Sociali che prevedono “un adeguato grado di diversificazione in termini, 
tra l’altro, di competenze, esperienze, età, genere, proiezione internazionale”. Le suddette prassi verranno 
formalizzate in una specifica policy che sarà adottata (anche in coerenza con le indicazioni del Comitato 
italiano per la Corporate Governance) in relazione all’aggiornamento del “profilo teorico” per il prossimo 
rinnovo delle cariche sociali, tenendo conto delle Guidelines EBA/ESMA in vigore dal 30 giugno p.v. e dei 
conseguenti aggiornamenti delle predette Disposizioni di Vigilanza.
 51   