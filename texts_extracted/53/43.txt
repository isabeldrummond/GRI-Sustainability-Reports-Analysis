Bilancio di Sostenibilità 2017 GRI 102 - 33 / GRI 102 - 34 / GRI 102 - 35
PROCESSO DI COMUNICAZIONE DELLE CRITICITÀ AL PIÙ ALTO ORGANO DI 
GOVERNO; NATURA, NUMERO E GESTIONE DELLE CRITICITÀ COMUNICATE 
AL PIÙ ALTO ORGANO DI GOVERNO
Le segnalazioni di fatti, situazioni od eventi dai quali si evincano la commissione, o la ragionevole convin-
zione di commissione, di reati e/o illeciti amministrativi, ovvero comportamenti in genere non coerenti con 
quanto previsto nel D.L.gs. 231/2001 e nel relativo Modello di organizzazione, gestione e controllo (MOG 
231) adottato dal Gruppo, devono essere comunicate - senza indugio ed in via riservata – all’Organismo 
di Vigilanza (“OdV”) della società di riferimento mediante apposito indirizzo di posta elettronica. 
L’Organismo di Vigilanza rendiconta semestralmente al Consiglio di Amministrazione la propria attività e 
le eventuali segnalazioni ricevute.
La segnalazione di eventuali problematiche riguardanti un comportamento non etico o non legale e di 
questioni relative all’integrità aziendale è regolamentata dal Codice Etico. Con riferimento alle segnala-
zioni di sospette violazioni al Codice Etico, sono in corso di ridefinizione le modalità da seguire per l’inoltro 
delle medesime, in quanto nel corso del 2017 è stata evidenziata l’opportunità di scorporare il Codice 
Etico dal MOG 231 in ragione del fatto che le regole di comportamento contenute nel Modello, pur inte-
grandosi coerentemente con quelle del Codice Etico, presentano, per le finalità che esso intende perse-
guire, una portata diversa e in una certa misura più circoscritta rispetto al Codice Etico stesso.
Dal 1 gennaio 2016 il Gruppo Banco Desio ha definito un sistema interno di segnalazione, con carattere di 
riservatezza, delle violazioni (“whistleblowing”), disciplinato da un apposito regolamento, con l’obiettivo di 
prevenire effetti pregiudizievoli derivanti da eventuali irregolarità relative all’osservanza di normative ester-
ne e di promuovere uno sviluppo sempre maggiore della cultura della legalità.  Le segnalazioni possono 
essere effettuate da parte del Personale del Gruppo o soggetti equiparati. Il Responsabile del Sistema 
redige una relazione annuale di sintesi in merito al corretto funzionamento del sistema stesso, che viene 
portata all’attenzione del Consiglio di Amministrazione della rispettiva società.
Nel corso del 2017 non sono pervenute segnalazioni per mezzo del sistema interno di whistleblowing, vice-
versa nel corso del 2016 è stata effettuata una sola segnalazione, riguardante l’operato di un dipendente 
non conforme ai principi del Codice Etico del Gruppo. Il relativo Organismo di Vigilanza 231 aziendale, 
previo incontro e confronto con i competenti uffici interessati, ha esaminato e approfondito tale segnala-
zione. A conclusione dell’iter di esame di tale segnalazione è stato comminato al dipendente un provve-
dimento disciplinare, trasmesso in copia anche al suddetto Organismo di Vigilanza.
 44