Bilancio di Sostenibilità 2017 GRI 102 - 9
09
Responsabilità verso la comunità
Una catena di fornitura responsabile
Il business specifico del Gruppo lo vede al servizio continuo dell’economia reale con una presenza fisica 
nei territori di azione che consentono di mantenere inalterato nel tempo un profondo radicamento terri-
toriale. 
L’impegno nei confronti del territorio, inteso come l’insieme delle attività economiche, sociali e culturali 
della società civile e delle istituzioni insediate nelle aree in cui operano le società del Gruppo, è parte in-
tegrante della mission aziendale e nel tempo ha trovato concreta attuazione nel dialogo costante con le 
famiglie e le imprese, promuovendo incontri e seminari su tematiche finanziarie e di attualità coinvolgendo 
associazioni di categoria dei territori che presidia, utilizzando sia i Centri Congressi presenti presso le sedi 
delle due banche del Gruppo a Desio e Spoleto come anche appoggiandosi presso strutture esterne.
Il Gruppo cura, da oltre trenta anni, la pubblicazione della rivista “La BancoNota” che rappresenta un 
appuntamento trimestrale dedicato alle novità, alle storie, alle persone del mondo della banca e del suo 
territorio; la rivista viene diffusa presso tutta la rete commerciale del Gruppo, con una tiratura di 19.000 
copie, inviata in formato elettronico agli stakeholder mediante apposita mailing list ed è inoltre pubblicata 
sul sito delle due banche del Gruppo.
Sempre attenti alle iniziative culturali, divulgative e formative, il Gruppo ha contribuito alla realizzazione 
di due docufiction come “Fango e gloria” e “Noi eravamo” sulla Prima Guerra Mondiale, che sono state 
prodotte da Baires Produzioni con la compartecipazione del Gruppo e con la collaborazione dell’Istituto 
Luce e dei Ministeri della Difesa e della Pubblica Istruzione per essere poi proiettate, oltre che nelle sale 
cinematografiche, anche nelle scuole nell’ambito delle iniziative per la commemorazione del centenario 
della Grande Guerra.
 130