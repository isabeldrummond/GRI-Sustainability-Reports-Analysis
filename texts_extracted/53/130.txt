Una catena di fornitura responsabile
LA CATENA DI FORNITURA
Il Codice Etico del Gruppo prevede una specifica sezione dedicata alle relazioni con i Fornitori, che devo-
no essere gestite secondo principi di massima collaborazione, disponibilità, professionalità, nonché impron-
tate al rispetto dei principi di trasparenza, eguaglianza, lealtà, correttezza e concorrenza.
Nell’avviare relazioni con i Fornitori o nella gestione di quelle già esistenti è vietato intrattenere rapporti 
con controparti per le quali vi sia il fondato sospetto che risultino implicate in attività illecite e/o prive dei 
necessari requisiti di serietà ed affidabilità commerciale.
Il rispetto, da parte di ciascun Fornitore, dei principi sanciti nel Codice Etico del Banco è determinante al 
fine dell’instaurazione del rapporto contrattuale.
Il processo di acquisizione dei beni/servizi e gestione del budget di spesa è disciplinato nell’ambito del 
Regolamento Spese e Investimenti delle due banche del Gruppo e nel “Processo Ciclo Passivo” della con-
trollata Fides: tale normativa interna individua ruoli, responsabilità e contesti di riferimento. 
Con particolare riferimento alle due realtà bancarie del Gruppo il processo è attribuito a specifici Centri 
di Responsabilità, ossia alle singole strutture aziendali (Direzioni/Aree/Uffici) responsabili per l’acquisizio-
ne e il governo delle specifiche categorie di spese presidiate. Le attività di acquisizione di beni e servizi 
sono sottoposte, in funzione della relativa incidenza economica, a definiti iter di selezione, valutazione e 
approvazione, che prevedono anche l’intervento di Organi Consultivi interfunzionali (Commissione Spese 
e Investimenti e Funzione Cost Management). I Centri di Responsabilità della spesa devono espletare un 
controllo puntuale e di merito sulle iniziative di spesa di competenza valutandone l’utilità, in rapporto al 
contesto operativo di riferimento, la congruenza di prezzo, in termini di rapporto costi/benefici e le carat-
teristiche tecniche ed economiche del Fornitore.
Nell’ambito del processo presso la controllata Fides, invece, in ragione delle dimensioni e della struttura 
aziendale, tutti i contratti con fornitori (sia afferenti le spese di ordinaria amministrazione, che quelle ine-
renti le iniziative di spesa non ordinarie) sono gestiti e accentrati presso la funzione Area Organizzazione 
e Sistemi.
 131   