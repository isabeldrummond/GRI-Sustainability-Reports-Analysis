COMUNICAZIONI E FORMAZIONE SU POLICY E PROCEDURE ANTI-CORRU-
ZIONE
L’efficacia dei presidi anti-corruzione individuati dal Gruppo e contenuti nel MOG 231si fonda sulla piena 
conoscenza e consapevolezza che ne ha dello stesso tutto il personale dipendente e il più alto Organo di 
governo. A tale scopo il MOG 231 è pubblicato ed aggiornato periodicamente sull’applicativo interno di 
diffusione della normativa interna accessibile dalla Intranet aziendale. 
Al fine, inoltre, di garantire l’efficace ed effettiva prevenzione dei reati, il MOG 231 è rivolto anche ai sog-
getti esterni (professionisti, consulenti, agenti, fornitori, partner commerciali, ecc.) che, in forza di rapporti 
contrattuali, prestino la loro collaborazione al Gruppo. Con riferimento ai medesimi, il rispetto del Modello 
è garantito mediante l’apposizione e l’accettazione di una specifica clausola contrattuale. Per le mede-
sime ragioni il MOG 231 è altresì pubblicato sul sito web di ciascuna delle due banche del Gruppo e in 
quello della società prodotto Fides.
Ogni modifica o aggiornamento (anche parziale) del Modello viene notificata a tutto il personale di-
pendente mediante ordine di servizio interno; la presa visione e la conferma di lettura del documento 
vengono mappate mediante applicativo interno che ne storicizza la data di lettura. Con riferimento ad 
Amministratori e Sindaci, il Gruppo segue iter analogo a quello adottato per i dipendenti, raccogliendo 
l’attestazione di avvenuta lettura e accettazione del documento da parte di ciascuno di essi. Nel corso 
dell’esercizio 2017 è stata deliberata la modifica della Parte Generale del MOG 231 derivante dall’intro-
duzione di nuovi reati presupposto e dalle variazioni intervenute nella struttura organizzativa. La notifica 
dell’avvenuta presa visione di tale aggiornamento da parte di tutto il personale dipendente e di tutti gli 
esponenti aziendali è stata raccolta entro la fine del mese di dicembre 2017.
Al completamento del processo di aggiornamento, ovvero quando tale processo avrà riguardato an-
che la Parte Speciale, costituita dalle Schede di mappatura delle attività a rischio reato e dai Protocolli 
di ciascuna Funzione, il Gruppo erogherà formazione d’aula o on-line a tutti i dipendenti ed esponenti. Il 
precedente aggiornamento completo del MOG 231 era stato quello di fine 2015, cui aveva fatto seguito 
l’erogazione di specifica formazione agli esponenti aziendali (entro la fine del 2015) e a tutto il personale 
dipendente attraverso un modulo formativo on-line rilasciato nei primi mesi dell’anno 2016.
La programmazione dell’offerta formativa annua del personale dipendente tiene conto, altresì, del piano 
formativo in materia di Antiriciclaggio e contrasto al Finanziamento del terrorismo. Nella tabella che segue 
si fornisce l’elenco dei moduli formativi erogati al personale dipendente nel 2017 e nel 2016.
 61   