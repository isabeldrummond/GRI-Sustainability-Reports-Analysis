Bilancio di Sostenibilità 2017 GRI 404 - 1
Attrazione, selezione e retention dei talenti Formazione e sviluppo dei collaboratori
Le attività di ricerca e selezione del personale sono curate a livello locale dalla Funzione Risorse Umane di 
ciascuna delle 3 aziende del Gruppo. 
Ai fini della ricerca e selezione di profili che hanno maturato significativi percorsi accademici, il Gruppo 
utilizza anche i canali universitari. Tali risorse vengono inserite nell’ambito delle differenti Funzioni Aziendali 
attraverso formule di stage curriculare piuttosto che extracurriculare. In particolare, nel corso degli anni 
la Capogruppo ha aderito a diverse iniziative organizzate da specifiche facoltà, partecipando a gruppi 
di lavoro (Board “Mondo del lavoro”). Nel futuro si intende proseguire nella partnership realizzata con le 
diverse Università, intensificando il dialogo avviato. Un’altra iniziativa - ormai consolidata nell’ambito della 
Capogruppo - è quella di accogliere studenti di diversi istituti delle scuole superiori nella loro prima espe-
rienza lavorativa.
I programmi di inserimento delle risorse sono impostati su modalità di “training on the job” presso specifiche 
Unità organizzative piuttosto che articolati in piani di “job rotation”, in funzione del profilo individuato ed in 
coerenza ai percorsi accademici effettuati presso le facoltà di provenienza.
In seguito all’inserimento, le attività del Gruppo sono mirate alla retention dei talenti individuati. Il processo 
posto in essere dal Gruppo, in tale ambito, si struttura in programmi finalizzati ad un investimento mirato e 
personalizzato in funzione delle competenze distintive e delle potenzialità possedute, in coerenza anche 
con le strategie aziendali e agli indirizzi di business. A titolo esemplificativo, al riguardo si segnala che, per 
l’identificazione e il riconoscimento delle potenzialità delle risorse, viene proposta la partecipazione a 
project work e/o a gruppi di lavoro interfunzionali.
 104