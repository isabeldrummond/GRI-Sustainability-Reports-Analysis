Bilancio di Sostenibilità 2017 GRI 102 - 15 / GRI 102 - 11
Gestione dei rischi d’impresa
PRINCIPALI IMPATTI, RISCHI ED OPPORTUNITÀ
PRINCIPIO O APPROCCIO PRUDENZIALE NELLA GESTIONE DEI RISCHI
Il Gruppo Banco Desio è considerato un gruppo bancario “less-significant” per il sistema finanziario euro-
peo e come tale rientra nel novero degli istituti sottoposti alla vigilanza della Banca d’Italia; opera in un 
contesto nazionale e in un settore caratterizzati da una regolamentazione delle relazioni di natura con-
trattuale con le diverse categorie di stakeholder molto pervasiva così come per quanto attiene ai modelli 
di governance. 
Nell’attuale contesto economico caratterizzato da una moderata ripresa congiunturale, con una diffusa 
ripresa della produzione industriale e dei volumi di commercio internazionale, i rischi per la stabilità finan-
ziaria si stanno riducendo; in Italia la vulnerabilità finanziaria delle famiglie e delle imprese è diminuita; 
continuerà a ridursi con il consolidamento della crescita. Un peggioramento potrebbe materializzarsi nel 
caso, particolarmente sfavorevole, di un forte rallentamento della congiuntura accompagnato da un 
rialzo dei tassi di interesse.
La soluzione della crisi patrimoniale di alcuni intermediari durante l’estate si è riflessa in un aumento dei 
corsi azionari e nel calo del costo della raccolta. Con il proseguimento della ripresa economica si ridu-
cono i nuovi crediti deteriorati; vi sono evidenze che anche le consistenze sono in forte diminuzione: sono 
infatti state completate alcune operazioni di cessione di sofferenze mentre sono in corso di definizione 
altre operazioni per importi elevati. Il grado di patrimonializzazione complessivo ha ripreso ad aumentare.
In tale ambito si inseriscono il nuovo quadro armonizzato dell’Unione Europea in tema di risanamento 
e risoluzione degli enti creditizi e delle imprese di investimento, il Bail In e gli ambiti di approfondimento 
individuati dalle priorità identificate dalla funzione di Vigilanza Bancaria della Banca Centrale Europea: 
rischi di modello imprenditoriale e di redditività, rischio di credito, adeguatezza patrimoniale, governo dei 
rischi e qualità dei dati. I temi individuati dalla BCE fanno riferimento essenzialmente al governo dei rischi 
nell’attività bancaria, per gli impatti che situazioni di deviazione dai criteri di sana e prudente gestione 
possono avere, in termini di impatto sociale, per l’estensione e la gravità delle potenziali conseguenze sulla 
clientela e sulla collettività in generale. 
 56