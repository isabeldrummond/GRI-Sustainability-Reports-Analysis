Bilancio di Sostenibilità 2017 GRI 102 - 14
Lettera 
agli stakeholder
DICHIARAZIONE DEL PRESIDENTE DEL CONSIGLIO DI AMMINISTRAZIONE
Si conclude il primo anno di mandato del nuovo Consiglio di Amministrazione, eletto 
dall’Assemblea del 6 aprile 2017, che si è contraddistinto per l’approvazione del 
Piano Industriale 2018-2020, avvenuta nel gennaio u.s., e per la pubblicazione di 
questo Bilancio di sostenibilità 2017, il primo predisposto dal Gruppo Banco Desio 
in conformità al D.Lgs. 254/2016 che richiede alle società e ai gruppi di maggiori 
dimensioni di pubblicare una “dichiarazione di carattere non finanziario”.   
Al di là del semplice adempimento concernente le modalità di rappresentazione del proprio profilo di soste-
nibilità, questo documento vuole essere anzitutto un’occasione qualificata per parlarvi di noi, raccontarvi del 
Gruppo Banco Desio, quello che siamo e quello che vogliamo diventare in coerenza con la nostra vocazione 
territoriale per cui, nel corso di una evoluzione storica che il prossimo anno raggiungerà il traguardo dei 110 
anni dalla fondazione dell’allora Cassa Rurale di Desio, abbiamo tradizionalmente dimostrato la nostra pecu-
liare attenzione alle tematiche etico-sociali, frutto della profonda relazione con il territorio in cui operiamo, in 
particolare, attraverso il dialogo costante con il nostro bacino di clientela costituito essenzialmente da famiglie, 
professionisti, artigiani e piccole e medie imprese.
Oggi il Gruppo Banco Desio è un moderno gruppo bancario consapevole che l’impresa orientata alla sosteni-
bilità considera nella definizione della propria strategia, nella declinazione delle politiche e nei comportamenti 
di gestione quotidiani gli interessi di tutti gli stakeholder e gli impatti che il proprio operato può avere a livello 
ambientale e sociale oltre che a livello economico. L’importanza che la gestione dei temi Environmental Social 
e Governance (ESG) sta assumendo porta le aziende ad andare oltre i requisiti di legge e di compliance, arri-
 8