Bilancio di Sostenibilità 2017 GRI 402 - 1
PERIODO MINIMO DI PREAVVISO PER CAMBIAMENTI ORGANIZZATIVI
L’articolo 17 del CCNL applicabile (Quadri direttivi e personale delle aree professionali dipendenti delle 
imprese creditizie, finanziarie e strumentali) sancisce in 45 giorni il periodo per lo svolgimento della contrat-
tazione con gli organismi sindacali aziendali in tema di operazioni di Ristrutturazione e o riorganizzazione 
e trasferimento di azienda.
Salute e Sicurezza
Nell’ambito del contesto più ampio del rapporto con i “Collaboratori”, il Gruppo considera la promozione 
della salute e della sicurezza quale principio cui indirizzare la propria azione; per questo siamo impegnati 
al rispetto dei requisiti definiti dalle specifiche normative applicabili. 
In osservanza a quanto disciplinato dall’art. 30 (Modello di organizzazione e gestione) del D. Lgs. 81/2008, 
Codice della salute e sicurezza sul lavoro, i due istituti bancari del Gruppo, la Capogruppo e la control-
lata Banca Popolare di Spoleto, hanno adottato un “Sistema di Gestione Integrato Ambiente e Salute e 
Sicurezza” (SGI), atto a perseguire il miglioramento continuo delle prestazioni e il rispetto delle disposizioni 
legislative e regolamentari in materia. La controllata Fides, in ragione delle dimensioni ridotte del proprio 
organico e della collocazione dell’attività presso un’unica unità produttiva, ha comunque assunto delle 
misure idonee a prevenire minacce di tipo accidentale, adempiendo alle disposizioni normative in ma-
teria di tutela della salute e sicurezza nei luoghi di lavoro con la nomina di un Responsabile del Servizio di 
Prevenzione e Protezione dei rischi (RSPP) e di un Medico Competente esterni all’azienda.
Il Sistema Integrato adottato consente di raggiungere, tra gli altri, i seguenti obiettivi:
•
 Operare in maniera continuativa alla prevenzione dell’inquinamento ed al miglioramento continuo 
delle performance ambientali;
•
 Garantire la salute e sicurezza del Personale che opera all’interno e per conto dell’Organizzazione, 
attraverso la prevenzione degli infortuni e delle malattie professionali; 
•
 Comprendere e soddisfare le esigenze del Cliente realizzando un servizio conforme alle normative vi-
genti ed eseguito in condizioni atte a rispettare l’ambiente e le norme di sicurezza per la salvaguardia 
dei lavoratori;
•
 Mantenere attraverso l’offerta dei propri prodotti/servizi una primaria reputazione in fatto di qualità.
 118