POLITICHE DI REMUNERAZIONE DEL PIÙ ALTO ORGANO DI GOVERNO E DEL 
TOP MANAGEMENT
I principi e i criteri di remunerazione e incentivazione del management del Gruppo sono disciplinati 
nell’ambito delle Politiche di remunerazione e incentivazione del Gruppo, in linea con i principi generali 
della correlazione di tali emolumenti ai risultati economici, della coerenza con le strategie di medio-lungo 
periodo, in modo da evitare il ricorso a incentivi in conflitto con l’interesse della società in ottica di lungo 
periodo.
Ai fini dell’applicazione delle politiche di remunerazione, vengono applicati criteri qualitativi e quantitativi 
idonei ad identificare, nell’ambito del personale, quelle categorie le cui attività professionali hanno un 
impatto sostanziale sul profilo di rischio dell’ente. In ragione di tale criterio, vengono identificate le seguenti 
categorie di soggetti:
•
 Personale più rilevante
•
 Restante personale.
Il compenso complessivo per gli Amministratori, in conformità con lo statuto, è stabilito dall’Assemblea 
degli Azionisti e ripartito dal Consiglio di Amministrazione tra i suoi componenti. 
I compensi del Presidente, del o dei Vice Presidenti e dell’Amministratore Delegato, qualora nominato, 
nonché gli eventuali compensi aggiuntivi a favore di altri amministratori con deleghe o incarichi partico-
lari, sono determinati dal Consiglio di Amministrazione, sentito il parere del Collegio Sindacale. I compensi 
possono essere determinati di volta in volta in misura unitaria per tutte le funzioni svolte o prevedere una 
remunerazione specifica per le singole deleghe operative o cariche ricoperte. Può essere previsto il rico-
noscimento di Benefit nel rispetto delle normative fiscali tempo per tempo vigenti. Per gli Amministratori 
Esecutivi può essere previsto il coinvolgimento nel sistema incentivante del Gruppo (Piano di incentivazio-
ne per il Management del Gruppo Banco Desio).
Il compenso per i componenti del Collegio Sindacale, in conformità con lo statuto, è stabilito dall’Assem-
blea degli Azionisti; esso non può prevedere meccanismi di incentivazione.
Ai membri del Consiglio di Amministrazione, del Comitato Esecutivo e del Collegio Sindacale, spetta, inol-
tre, il rimborso delle spese sostenute per ragioni del loro ufficio, nonché la corresponsione di gettoni di 
presenza, il cui importo è determinato dall’Assemblea ordinaria dei Azionisti.
 45   