Il modello di organizzazione e di gestione 
(ai sensi del D.Lgs. 231/01)
Il Gruppo Banco Desio attribuisce rilievo strategico all’attività volta a garantire l’osservanza delle normati-
ve interne ed esterne, nella convinzione che il rispetto delle regole e la correttezza negli affari costituisca-
no elementi fondamentali nello svolgimento dell’attività bancaria. Riconoscendo di avere una responsa-
bilità specifica nella lotta contro la corruzione e la criminalità finanziaria, assicura piena collaborazione 
alle Autorità nel contrasto di tutti i reati pertinenti alla propria sfera di attività, per evitare che il sistema 
bancario possa essere utilizzato per perseguire scopi illegali. 
Il reato di corruzione, che il Gruppo si è impegnato a contrastare, è previsto fra i “reati presupposto” rien-
tranti nell’ambito di applicazione del D.Lgs. 231/2001 sulla responsabilità amministrativa delle imprese; il 
Gruppo ha adottato un apposito Modello di organizzazione, gestione e controllo, c.d. “Modello 231/2001” 
o “MOG 231”. 
Il modello stabilisce regole e procedure atte a prevenire la commissione dei reati previsti dal decreto e la 
creazione di un Organismo di Vigilanza e di sistemi di segnalazione e sanzionatori. L’Organismo di Vigilanza 
è stato identificato nel Collegio Sindacale, costituito a garanzia del buon funzionamento e del costante 
aggiornamento del modello stesso. Inoltre, al fine di fornire uno schema comportamentale di riferimento 
e precisare i principi di condotta per tutte le aree di attività e relativi rischi di commissione reati, è stato 
redatto ed approvato il Codice Etico.
L’attenzione alla prevenzione dei rischi legati alla corruzione è molto elevata in tutte le società del Grup-
po. In particolare la Capogruppo informa le società controllate degli indirizzi assunti in materia, propone 
loro i criteri generali cui uniformarsi e le medesime adottano e mantengono aggiornato il proprio Modello, 
con il supporto della funzione di Compliance della Capogruppo. 
 59   