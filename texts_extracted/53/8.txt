vando a identificare le misure e le pratiche socio-ambientali virtuose come parte integrante dei propri sistemi di 
business, promuovendo la creazione di valore nel lungo periodo. Pertanto i dati e, ancor prima di questi, le poli-
tiche ESG intraprese sono fondamentali per ogni organizzazione che vuole condividere con i propri stakeholder 
informazioni di medio-lungo termine e soddisfare così un’esigenza sempre più diffusa nel mercato. 
La gestione degli aspetti ESG non è, infatti, solo un modo per rispondere ai nuovi obblighi informativi, ma è un 
elemento fondamentale per una conduzione etica, responsabile e trasparente del proprio business, al fine di 
incrementare e proteggere nel tempo reputazione, credibilità e consenso, presupposti per uno sviluppo sosteni-
bile del business teso alla creazione e alla tutela di valore per i propri stakeholder, la cui platea, negli ultimi anni, 
si è estesa agli ambiti geografici presidiati da Banca Popolare di Spoleto, che è stata accolta nel Gruppo nel 
corso del 2014 consentendole di riprendere un cammino virtuoso, con riflessi positivi sul tessuto socio-economi-
co locale; la vicinanza del Gruppo alla realtà dell’Umbria si è peraltro concretizzata sia in occasioni piacevoli, 
come quella del Festival di Spoleto, come anche in situazioni purtroppo disagevoli, come gli eventi sismici che si 
sono verificati a più riprese nel corso del 2016.
Siamo da sempre attenti alle iniziative culturali, divulgative e formative, promuovendo incontri e seminari su te-
matiche finanziarie, in stretta collaborazione con FEDUF - Fondazione per l’Educazione Finanziaria e al Risparmio, 
e di attualità, coinvolgendo associazioni di categoria presenti nei territori in cui siamo presenti. Da oltre trenta 
anni curiamo la pubblicazione della rivista “La BancoNota” che rappresenta un appuntamento trimestrale de-
dicato alle novità, alle storie, alle persone del mondo della banca e del tessuto socio-economico locale. Non da 
ultimo, abbiamo contribuito alla realizzazione di due docufiction come “Fango e gloria” e “Noi eravamo” sulla 
Prima Guerra Mondiale, che sono state prodotte con la compartecipazione del Gruppo Banco Desio e con la 
collaborazione dell’Istituto Luce e i Ministeri della Difesa e della Pubblica Istruzione e proiettate, oltre che nelle 
sale cinematografiche, anche nelle scuole nell’ambito delle iniziative per la commemorazione del centenario 
della Grande Guerra.
Questo bilancio di sostenibilità rappresenta un punto di partenza con cui vogliamo ribadire l’impegno del Grup-
po Banco Desio rispetto ai temi socio-ambientali, anzitutto attraverso l’opera di sensibilizzazione che stiamo 
intraprendendo nelle relazioni con i nostri stakeholder, facendoci promotori della diffusione di una cultura di cre-
scita sostenibile. Essere banca, per noi, significa essere determinanti per lo sviluppo dei territori in cui operiamo; la 
forza della nostra storia e la convinzione con cui viviamo il nostro ruolo ci consentono di perseguire un modello 
di sviluppo sostenibile, è questo il nostro contributo al bene comune.
Stefano Lado
Il Presidente
 9   