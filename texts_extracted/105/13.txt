Indice di sezione Indice generale
Relazione Finanziaria Annuale
Gruppo Poste Italiane | 2017
Con riferimento alla governance del Patrimonio BancoPosta, le regole di organizzazione, gestione e controllo che ne discipli-
nano il funzionamento sono contenute nell’apposito regolamento del Patrimonio BancoPosta.
Per effetto dell’emanazione da parte di Banca d’Italia il 27 maggio 2014, delle Disposizioni di Vigilanza applicabili al Patrimonio 
BancoPosta, Poste Italiane, nell’esercizio dell’attività finanziaria presso il pubblico, è equiparabile - ai fini dell’applicazione delle 
disposizioni sul governo societario - alle banche di maggiori dimensioni e complessità operativa. 
La presente Relazione Finanziaria Annuale si compone dei seguenti documenti: Relazione sulla gestione (comprensiva della 
Dichiarazione consolidata di carattere non finanziario ai sensi del D.Lgs. 254/16), Bilancio consolidato del Gruppo Poste 
Italiane, Bilancio separato di Poste Italiane S.p.A. comprensivo del Rendiconto separato del Patrimonio BancoPosta, le rela-
tive attestazioni ai sensi dell’art.154 bis comma 5° del D.Lgs. 58/1998 e le relazioni del Collegio Sindacale e della Società di 
Revisione, riferiti all’esercizio chiuso al 31 dicembre 2017, nonché della “Relazione sul Governo Societario e gli assetti proprie-
tari” pubblicata sul sito internet della Società, nella sezione Governance, che è da ritenersi incorporata per riferimento. A tale 
ultimo documento si rimanda per ogni ulteriore approfondimento sugli assetti di Corporate Governance.
Organizzazione e settori di attività 
del Gruppo
GRUPPO POSTE ITALIANE
Corrispondenza  Pagamenti,  Servizi   Servizi 
Pacchi e  Mobile   Finanziari Assicurativi
Distribuzione e Digitale
L’attività del Gruppo in coerenza con i nuovi indirizzi strategici delineati nel Piano Industriale “Deliver 2022” presentato alla 
comunità finanziaria il 27 febbraio 2018, è segmentata nei seguenti quattro settori operativi: Servizi di Corrispondenza, Pacchi 
e Distribuzione; Servizi di Pagamenti, Mobile e Digitale; Servizi Finanziari; Servizi Assicurativi.
A supporto dei settori operativi, e in particolare di Corrispondenza, Pacchi e Distribuzione, operano due canali commerciali, 
dedicati rispettivamente ai clienti retail e ai clienti Business e Pubblica Amministrazione, cui si affiancano funzioni Corporate di 
indirizzo, governo, controllo ed erogazione di servizi a supporto dei processi di Business.
Il modello organizzativo è funzionale allo sviluppo di sinergie nell’ambito del Gruppo in ottica di integrazione industriale e trova 
applicazione attraverso modelli di governance e di funzionamento caratterizzati da:
gestione unitaria e integrata del Gruppo che garantisca un approccio al mercato univoco e coordinato, assicurando la 
centralità del cliente e valorizzando le possibili sinergie, nonché assegnando il coordinamento delle società controllate alle 
specifiche funzioni della Capogruppo attinenti ai settori operativi; 
funzioni Corporate in grado di garantire, in una logica di coordinamento e integrazione delle rispettive famiglie professionali, il 
governo unitario del processo assegnato a livello di Gruppo e l’erogazione dei servizi in ottica di condivisione e di prossimità 
al Business, per assicurare efficienza, economie di scala, qualità e supporto efficace alle differenti funzioni di Business.  
12