Indice generale Indice di sezione
I Bilanci di Poste Italiane al 31 dicembre 2017
2. Modalità di presentazione dei bilanci, metodologie e principi contabili applicati 
Finanziamenti e crediti 
Sono strumenti finanziari prevalentemente relativi a crediti verso clienti, anche di natura commerciale, non-derivati e non 
quotati in un mercato attivo, dai quali sono attesi pagamenti fissi o determinabili. Vengono inclusi nella parte corrente, a 
eccezione di quelli con scadenza contrattuale superiore a dodici mesi rispetto alla data di bilancio, che sono classificati nella 
parte non corrente. Tali attività sono valutate al costo ammortizzato37, sulla base del metodo del tasso di interesse effettivo. 
Se vi è un’obiettiva evidenza di elementi che indicano riduzioni di valore, l’attività è ridotta in misura tale da risultare pari al 
valore scontato dei flussi di cassa ottenibili in futuro. Le perdite di valore sono rilevate a Conto economico. Se nei periodi suc-
cessivi vengono meno le motivazioni delle precedenti svalutazioni, il valore delle attività viene ripristinato fino a concorrenza 
del valore che sarebbe derivato dall’applicazione del costo ammortizzato. Il procedimento logico valutativo di stima adottato 
nella determinazione dell’accantonamento a fondo svalutazione crediti, ovvero dei ricavi d’esercizio da sospendere in tale 
fondo, riflette in primo luogo l’accertamento e la valutazione di elementi che comportino specifiche riduzioni di valore delle 
attività individualmente significative. Successivamente, sono valutate collettivamente le attività finanziarie con caratteristiche 
similari di rischio, tenendo conto, tra l’altro, dell’anzianità del credito, della natura della controparte, dell’esperienza passata 
di perdite e incassi su crediti simili e delle informazioni sui mercati di riferimento.
Investimenti detenuti fino alla scadenza
Sono strumenti finanziari non-derivati, con pagamenti fissi o determinabili e scadenza fissa, che il Gruppo ha l’intenzione e 
la capacità di detenere sino a scadenza. Tali attività sono valutate secondo il metodo del costo ammortizzato, utilizzando il 
criterio del tasso effettivo di interesse, rettificato in caso di riduzione di valore. Nel caso di perdite di valore si applicano gli 
stessi principi sopra descritti in relazione ai Finanziamenti e crediti.
Investimenti disponibili per la vendita
Sono strumenti finanziari non-derivati esplicitamente designati in questa categoria, ovvero che non trovano classificazione 
in nessuna delle precedenti categorie. Tali strumenti finanziari sono valutati al fair value e gli utili o perdite da valutazione 
vengono imputati a una riserva di Patrimonio netto la cui movimentazione è rappresentata nelle Altre componenti di Conto 
economico complessivo (Riserva di fair value); la loro imputazione a Conto economico è eseguita solo nel momento in cui 
l’attività finanziaria viene effettivamente ceduta (o estinta) o, nel caso di variazioni cumulate negative, quando si valuta che la 
riduzione di valore già rilevata a Patrimonio netto non potrà essere recuperata in futuro. Limitatamente ai titoli di debito se, 
in un periodo successivo, il fair value aumenta come oggettiva conseguenza di un evento verificatosi dopo che una perdita 
di valore era stata rilevata nel Conto economico, il valore dello strumento finanziario è ripristinato con accredito dell’importo 
a Conto economico. Inoltre, sempre per i titoli di debito, la rilevazione dei relativi rendimenti in base alla tecnica del costo 
ammortizzato avviene con effetto sul Conto economico, analogamente agli effetti relativi alle variazioni dei tassi di cambio, 
mentre le variazioni dei tassi di cambio relative agli strumenti di capitale disponibili per la vendita sono rilevate nell’ambito 
della specifica riserva del Patrimonio netto la cui movimentazione è rappresentata nelle Altre componenti di Conto economi-
co complessivo. La classificazione nelle attività correnti o non correnti dipende dalla scadenza contrattuale dello strumento 
finanziario, posto che sono rilevate nelle attività correnti quelle il cui realizzo è atteso entro dodici mesi dalla data di riferimento 
del bilancio.
Le Attività finanziarie sono rimosse dallo Stato patrimoniale quando il diritto di ricevere i flussi di cassa dallo strumento si è 
estinto ovvero sono stati sostanzialmente trasferiti tutti i rischi e benefici relativi allo strumento stesso o il relativo controllo.
Passività finanziarie
Le Passività finanziarie, relative a finanziamenti, debiti commerciali e altre obbligazioni a pagare, sono valutate al costo ammor-
tizzato, applicando il criterio del tasso effettivo di interesse. Se i flussi di cassa attesi si modificano ed esiste la possibilità di 
stimarli attendibilmente, il valore dei prestiti è ricalcolato per riflettere le modifiche sulla base del valore attuale dei nuovi flussi di 
cassa attesi e del tasso interno di rendimento inizialmente determinato. Le passività finanziarie sono classificate nelle Passività 
correnti, salvo che si abbia un diritto incondizionato a differire il loro pagamento per almeno dodici mesi dopo la data di bilancio.
Le passività finanziarie vengono rimosse dal bilancio al momento dell’estinzione ovvero del trasferimento di tutti i rischi e oneri 
relativi allo strumento stesso.
37. Il costo ammortizzato di un’attività o passività finanziaria è l’ammontare cui l’attività o passività è valutata al momento della rilevazione iniziale, meno i rimborsi 
di capitale, più o meno l’ammortamento accumulato, utilizzando il metodo dell’interesse effettivo, di tutte le differenze tra il valore iniziale e quello a scadenza, 
e meno le riduzioni per perdite di valore o per insolvenza. Il tasso di interesse effettivo è il tasso che rende equivalente il valore attuale dei futuri flussi di cassa 
contrattuali (o attesi) con il valore contabile iniziale dell’attività o passività. Il calcolo del costo ammortizzato deve comprendere anche i costi esterni e i proventi 
direttamente imputabili in sede di iscrizione iniziale dell’attività o passività.
147