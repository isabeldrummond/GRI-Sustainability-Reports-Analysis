Indice generale Indice di sezione
Relazione sulla gestione al 31 dicembre 2017
2. Assetto organizzativo
Operazioni societarie intervenute nel corso 
dell’esercizio 
In data 15 febbraio 2017, a seguito del rilascio delle autorizzazioni da parte dell’ Antitrust e di Banca d’Italia, Poste Italiane 
ha acquistato, per un corrispettivo di 278,3 milioni di euro, una quota del 30% di FSIA Investimenti Srl - società che detiene il 
49,5% della SIA S.p.A. (SIA) ed era posseduta al 100% da FSI Investimenti S.p.A.. FSI Investimenti è a sua volta controllata da 
CDP Equity S.p.A. che ne detiene il 77,1% del capitale sociale. A seguito dell’operazione, Poste Italiane detiene indirettamente 
una partecipazione del 14,85% del capitale della SIA. Contestualmente all’atto di acquisizione della partecipazione in FSIA 
Investimenti Srl, Poste Italiane ha altresì sottoscritto un “Atto di pegno” con il quale la stessa dichiara di essere vincolata, nei 
limiti e nell’esercizio della partecipazione acquisita, agli obblighi previsti in un accordo di finanziamento passivo stipulato in data 
28 maggio 2014 da FSIA Investimenti Srl con alcuni istituti di credito. 
Secondo quanto previsto dagli accordi di compravendita, il prezzo è stato oggetto di aggiustamento in aumento di 0,5 milioni 
di euro in funzione dei valori della Posizione Finanziaria Netta di SIA al 31 dicembre 2016. 
L’operazione si qualifica tra parti correlate (dal momento che Poste Italiane e FSI Investimenti sono sottoposte al comune con-
trollo da parte del Ministero dell’Economia e delle Finanze) e, ai sensi di legge e dei regolamenti applicabili, è stata approvata 
dal Consiglio di Amministrazione di Poste, previo parere favorevole espresso dal Comitato Parti Correlate e Soggetti Collegati 
costituito al suo interno.   
Attraverso il veicolo FSIA, gli azionisti FSI Investimenti (CDP Equity) e Poste Italiane esercitano controllo congiunto su SIA.   
In data 1° aprile 2017 hanno avuto efficacia giuridica, contabile e fiscale la scissione parziale dalla società Postecom S.p.A. in 
favore di Postel S.p.A. del ramo d’azienda relativo alle attività connesse a PatentiViaPoste ScpA e al Consorzio Poste Motori, 
nonché la fusione per incorporazione di ciò che residua della Società Postecom in Poste Italiane.
In data 7 agosto 2017, a seguito del rilascio delle autorizzazioni da parte del Ministero dello Sviluppo Economico, della Banca 
Centrale Europea e della Banca d’Italia, Poste Italiane e l’Agenzia nazionale per l’attrazione degli investimenti e lo sviluppo 
d’impresa (Invitalia) hanno perfezionato la cessione a favore di quest’ultima della partecipazione pari al 100% del capitale 
sociale di Banca del Mezzogiorno-Medio Credito Centrale detenuta da Poste Italiane. L’operazione si qualifica tra parti cor-
relate (dal momento che Poste e Invitalia sono sottoposte al comune controllo da parte del Ministero dell’Economia e delle 
Finanze) e, ai sensi di legge e dei regolamenti applicabili, è stata approvata dal Consiglio di Amministrazione di Poste, previo 
parere favorevole espresso dal Comitato Parti Correlate e Soggetti Collegati.
In data 9 novembre 2017 è stata approvata l’operazione di fusione per incorporazione di Poste Tutela (100% Poste Italiane 
S.p.A.) in Poste Italiane. Poste Tutela è la società che ha svolto - prevalentemente in favore del Gruppo - servizi di trasporto, 
contazione, deposito e custodia valori, nonché di vigilanze armate e portierato, attraverso il coordinamento di una rete capillare 
di operatori terzi specializzati presenti su tutto il territorio nazionale. L’operazione ha avuto efficacia giuridica con decorrenza 
dal 1° marzo 2018, con effetti contabili e fiscali retroattivi a decorrere dal 1° gennaio 2018.
In data 21 dicembre 2017 Poste Italiane e Anima Holding S.p.A. (di cui Poste Italiane detiene il 10,04%) hanno sottoscritto un 
accordo vincolante per rafforzare la partnership già in essere nel settore del risparmio gestito. L’operazione prevede la scis-
sione parziale delle attività di gestione di attivi sottostanti a prodotti assicurativi di Ramo I (per oltre 70 miliardi di euro) di cui è 
titolare BancoPosta Fondi SGR S.p.A. in favore di Anima SGR S.p.A.. In esito alla scissione, previo ottenimento delle neces-
sarie autorizzazioni da parte delle competenti Autorità di vigilanza, Poste riceverà azioni Anima SGR di nuova emissione, che 
saranno contestualmente acquistate da Anima Holding, a fronte di un corrispettivo di 120 milioni di euro. Saranno inoltre rivisti 
e ampliati gli accordi di collaborazione tra Anima e il Gruppo Poste, risalenti a luglio 2015, in virtù dei quali Anima gestisce in 
delega fondi retail istituiti da BancoPosta Fondi e fondi interni relativi a prodotti assicurativi di Ramo III di Poste Vita. La revisione 
prevede un’estensione della partnership che avrà una durata di 15 anni. 
In data 25 gennaio 2018 il Consiglio di Amministrazione di Poste Italiane ha autorizzato la sottoscrizione di azioni di nuova 
emissione di Anima Holding S.p.A. - per la quota di sua spettanza - che verranno offerte in opzione ai soci nell’ambito dell’au-
mento di capitale sociale a pagamento deliberato dall’Assemblea straordinaria di Anima il 15 dicembre 2017 e il cui periodo di 
offerta sarà compreso tra il 26 marzo 2018 e il 12 aprile 2018.
In data 6 marzo 2018 Poste Italiane e Anima Holding, nonché Poste Vita, BancoPosta Fondi SGR e Anima SGR, per quanto 
di rispettiva competenza, hanno sottoscritto gli accordi attuativi per il rafforzamento della partnership nel risparmio gestito in 
linea con i termini generali relativi all’accordo del dicembre 2017.
13