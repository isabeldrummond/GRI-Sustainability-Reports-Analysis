Indice generale Indice di sezione
I Bilanci di Poste Italiane al 31 dicembre 2017
2. Modalità di presentazione dei bilanci, metodologie e principi contabili applicati 
di valutazione, ove la qualità creditizia dello strumento finanziario abbia subito un deterioramento “significativo” rispet-
to alla misurazione iniziale (stage 2) o nel caso risulti “impaired” (stage 3).
iii. General Hedge accounting; parzialmente modificato rispetto alle disposizioni dello IAS 39. Tra le principali novità 
introdotte, particolare rilievo rivestono: l’ampliamento del novero delle fattispecie cui può essere applicato l’hedge 
accounting; la verifica dell’efficacia della copertura, solo prospettica; l’introduzione della facoltà di modificare il rap-
porto di copertura senza interrompere il preesistente (cd. rebalancing).
Per quanto riguarda le passività finanziarie, non vengono introdotte sostanziali variazioni rispetto allo IAS 39 in merito 
alla loro classificazione e valutazione. L’unica novità è rappresentata dal trattamento contabile dell’own credit risk: per 
le passività finanziarie designate al fair value (cd. passività in fair value option) lo standard prevede che le variazioni di 
fair value delle passività finanziarie attribuibili alla variazione del proprio rischio di credito siano rilevate a patrimonio 
netto, a meno che tale trattamento non crei o ampli un’asimmetria contabile nell’utile d’esercizio, mentre l’ammontare 
residuo delle variazioni di fair value delle passività deve essere rilevato a conto economico.
Modifiche all’IFRS 15 - Ricavi provenienti da contratti con i clienti - Chiarimenti dell’IFRS 15, adottate con Regolamento 
(UE) n. 1987/2017. Introducono alcune precisazioni sulla nuova disciplina dei ricavi, e un’ulteriore agevolazione applicativa 
per le imprese che transitano al principio in base al metodo retrospettico modificato. 
Modifiche all’IFRS 4 - Applicazione congiunta dell’IFRS 9 Strumenti finanziari e dell’IFRS 4 Contratti assicurativi, adottate 
con Regolamento (UE) n. 1988/2017. Forniscono indicazioni nella gestione dello sfasamento temporale tra la data di entrata 
in vigore dell’IFRS 9 e la data di entrata in vigore del nuovo principio contabile sui contratti assicurativi (IFRS 17) che sostituirà, 
presumibilmente a partire dal 1° gennaio 2021, l’IFRS 4. 
In particolare, per effetto di tali nuove disposizioni, è concessa alle compagnie di assicurazione la possibilità di:
a. avvalersi di un’esenzione temporanea dall’applicazione dell’IFRS 9, che permetta di continuare ad applicare lo IAS 
39 sino al 1° gennaio 2021. Tale esenzione è tuttavia concessa nei limiti in cui le attività della compagnia siano pre-
valentemente connesse all’assicurazione ; ovvero
b. applicare il cd. overlay approach, in base al quale è sospesa nel Conto economico complessivo la differenza tra l’uti-
le/(perdita) generato dalle “Attività finanziarie designate al fair value a Conto economico” in regime di IFRS 9, e l’utile/
(perdita) generato dalle stesse in regime di IAS 39. Tale sospensione garantirebbe l’omogeneità dell’effetto a Conto 
economico delle attività finanziarie in commento, a prescindere dal regime contabile di riferimento.
Ciclo Annuale di Miglioramenti agli IFRS 2014 - 2016, adottato con Regolamento (UE) n. 182/2018 nell’ambito del 
progetto annuale di miglioramento e rivisitazione generale dei principi contabili internazionali. I principi contabili impattati dalle 
modifiche apportate dal presente Regolamento, applicabili dal 1° gennaio 2018, sono lo IAS 28 – Partecipazioni in società 
collegate e joint venture e l’IFRS 1 - Prima adozione degli International Financial Reporting Standard.
Modifiche all’IFRS 2 – Pagamenti basati su azioni adottate con Regolamento (UE) n. 289/2018. Il Regolamento introdu-
ce alcune modifiche formali e esemplificazioni, nell’ottica di agevolare la comprensione delle fattispecie già disciplinate dal 
principio, e fornisce alcune specifiche sul trattamento contabile delle condizioni di maturazione e non maturazione nei casi 
di operazioni con pagamento basato su azioni regolato per cassa. A complemento della trattazione, è fornita ex novo la 
disciplina relativa a “Operazioni con pagamento basato su azioni con caratteristica del regolamento netto per gli obblighi di 
ritenuta alla fonte”.
Modifiche allo IAS 40 – Investimenti immobiliari adottate con Regolamento (UE) n. 400/2018. Le modifiche introdotte 
tendono a chiarire quando un’entità è autorizzata a cambiare la qualifica di un immobile che non era un «investimento immo-
biliare» come tale o viceversa.
Quanto di seguito esposto è, invece, applicabile a partire dal 1° gennaio 2019:
IFRS 16 - Leasing, adottato con Regolamento (UE) n. 1986/2017. Il nuovo principio è teso a migliorare la contabilizzazione 
dei contratti di leasing, fornendo agli utilizzatori del bilancio elementi utili a valutare l’effetto del leasing sulla situazione patri-
moniale-finanziaria, sul risultato economico, e sui flussi finanziari del locatario. Tale disciplina comporta una considerevole 
revisione dell’attuale trattamento contabile dei contatti passivi di leasing introducendo, per il locatore, un modello unificato 
per le diverse tipologie di leasing (sia finanziario che operativo). 
Le principali disposizioni previste per i bilanci della società locataria sono:
a. per i contratti in ambito, il bene identificato sarà rappresentato come un asset avente natura di Diritto d’uso, nell’ambito 
dell’Attivo dello Stato patrimoniale (alla stregua di un asset di proprietà), in contropartita ad una passività finanziaria;
b. il valore di prima iscrizione dell’asset dovrà essere pari al valore attuale dei pagamenti/canoni periodici contrattual-
mente previsti per poter disporre del bene;
169