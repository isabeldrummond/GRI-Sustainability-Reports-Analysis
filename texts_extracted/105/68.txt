Indice generale Indice di sezione
Relazione sulla gestione al 31 dicembre 2017
6. Dichiarazione consolidata di carattere non finanziario 
Whistleblowing
Il whistleblower è il lavoratore che decide di segnalare una condotta illecita o un pericolo che potrebbe danneggiare l’organizza-
zione di cui è venuto a conoscenza durante l’attività lavorativa. Assicurare le dovute misure di tutela e, ancor di più, incentivare 
la denuncia da parte dei lavoratori possono essere determinanti per contrastare i fenomeni corruttivi. 
Poste Italiane ha adottato delle linee guida (disponibili sul sito internet della Società www.posteitaliane.it) volte a disciplinare il 
sistema interno relativo al whistleblowing, anche in forma anonima, di atti o fatti riferibili a:
violazioni di norme, interne ed esterne, che disciplinano l’attività di Poste Italiane e/o dei principi e delle regole di comporta-
mento contenuti nel Codice Etico;
comportamenti illeciti o fraudolenti, compiuti da dipendenti, membri degli organi sociali, o terzi (fornitori, consulenti, colla-
boratori, ecc.) che possano determinare in modo diretto o indiretto, un danno economico-patrimoniale e/o di immagine per 
l’Azienda.
L’obiettivo è favorire la diffusione di comportamenti etici in ambito lavorativo, rafforzare il rispetto delle norme e il governo 
societario, nonché tutelare gli investitori e le categorie di soggetti fruitori dei servizi offerti. Le linee guida adottate sono tese a 
garantire la riservatezza dei dati personali del segnalante e del presunto responsabile della violazione, ferme restando le rego-
le che disciplinano le indagini o i procedimenti avviati dall’autorità giudiziaria in relazione ai fatti oggetto della segnalazione. 
La segnalazione può avvenire - anche in forma anonima - tramite posta tradizionale all’indirizzo: Comitato Valutazione 
Segnalazioni, Viale Europa n. 175 00144 Roma o attraverso l’indirizzo di posta ComitatoValutazioneSegnalazioni@posteita-
liane.it. Il processo di gestione delle segnalazioni è presidiato dal Comitato Valutazione Segnalazione (il “Comitato” o “CVS”), 
coordinato dalla funzione Controllo Interno, che esegue tutte le attività istruttorie, valuta le verifiche da compiere, le funzioni 
aziendali da coinvolgere nelle analisi e nell’archiviazione garantendo la confidenzialità delle informazioni e predisponendo una 
reportistica periodica riguardante le segnalazioni ricevute. Gli esposti gestiti dal Comitato nel 2017 sono risultati privi di fon-
damento, mentre nel 2016 in 1 caso ne è stata riscontrata la validità. Si trattava di una segnalazione riguardante le frodi nel 
processo di monitoraggio della qualità del recapito oggetto di audit mirato da parte della funzione Controllo Interno che ha 
riscontrato alcune responsabilità individuali e consentito all’Azienda di adottare gli opportuni provvedimenti.
Segnalazioni gestite dal Comitato Valutazione [GRI 205-3]
2016 2017
Segnalazioni gestite (n.) 282 290
di cui in ambito corruzione (n.) 23 23
di cui risultate fondate (n.) 1 0
67