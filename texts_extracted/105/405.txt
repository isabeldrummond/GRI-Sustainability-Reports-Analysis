Indice di sezione Indice generale
Relazione Finanziaria Annuale
Gruppo Poste Italiane | 2017
Comune a tutti i Beneficiari, è il raggiungimento di un indicatore di creazione di valore per gli azionisti, individuato nel Total 
Shareholder Return, utilizzato per identificare la performance relativa alla generazione di valore per gli azionisti di Poste Italiane 
rispetto alle aziende del FTSE MIB.
La maturazione dei Diritti è subordinata alla sussistenza della Condizione Cancello che garantisce la sostenibilità del Piano 
a livello di Gruppo. La Condizione Cancello è rappresentata dal raggiungimento di una determinata soglia di EBIT gestio-
nale cumulato triennale di Gruppo al termine di ciascun Periodo di Performance. Inoltre, per il Direttore Generale (nonché 
Amministratore Delegato) e per i Risk Takers del Patrimonio BancoPosta la maturazione dei Diritti è subordinata altresì alla sus-
sistenza di Condizioni di Accesso, che certifichino la presenza di solidità patrimoniale e di liquidità del Patrimonio BancoPosta 
stesso come segue:
Parametro di adeguatezza patrimoniale, identificato nel CET 1 di fine periodo;
Parametro di liquidità a breve termine, identificato nel LCR di fine periodo;
Parametro di redditività corretta per il rischio, identificato nel RORAC di fine periodo; tale parametro è previsto a partire dal 
Ciclo 2017-2019 e solo per il Direttore Generale (nonché Amministratore Delegato).
Diversamente per il personale appartenente al Gruppo assicurativo Poste Vita, la maturazione dei Diritti è subordinata oltre che 
alla Condizione Cancello (EBIT gestionale cumulato triennale di Gruppo) alla sussistenza della Condizione di Accesso specifica 
ossia Solvency II ratio di fine periodo.
Le Phantom Stock verranno attribuite entro la fine dell’anno successivo al termine del Periodo di Performance, e immediata-
mente convertite in denaro. Per il Direttore Generale, Risk Takers BancoPosta e personale del Gruppo Poste Vita, esse saranno 
soggette a un periodo di retention di un anno, prima di essere convertite in denaro in seguito alla verifica della sussistenza delle 
condizioni previste per ciascun Piano.
Modalità di valutazione del Fair value ed effetti economici
Primo Ciclo 2016-2018
Il numero di Phantom Stock per il Primo Ciclo del Piano in essere alla data del 31 dicembre 2017 per 44 Beneficiari è di 
473.073 unità. La valutazione, effettuata utilizzando un modello di simulazione Monte Carlo, è stata affidata ad un esperto 
esterno al Gruppo. Il costo rilevato per l’esercizio 2017 è stato di circa 0,2 milioni di euro mentre la passività iscritta tra i debiti 
del personale ammonta a circa 1,5 milioni di euro.
Secondo Ciclo 2017-2019
Il numero di Phantom Stock complessivamente assegnate per il Secondo Ciclo del Piano a 55 Beneficiari è stato di 609.491 
unità, il cui fair value unitario al 31 dicembre 2017 è stato stimato in euro 3,98 relativamente ai Piani per l’Amministratore 
Delegato e Direttore Generale, per il personale del Patrimonio BancoPosta e della società Poste Vita e in euro 4,17 relativa-
mente al Piano per il restante personale del Gruppo. La valutazione, effettuata utilizzando un modello di simulazione Monte 
Carlo, è stata affidata ad un esperto esterno al Gruppo. Il costo rilevato per l’esercizio 2017 è stato di circa 0,8 milioni di euro, 
equivalente alla passività iscritta tra i debiti del personale.
404