Indice di sezione Indice generale
Relazione Finanziaria Annuale
Gruppo Poste Italiane | 2017
6. Analisi e presidio dei rischi
Premessa
Rispetto alla versione presentata fino alla scorsa chiusura contabile annuale, la presente nota ha subito alcune modifiche di 
forma e contenuti. 
Per agevolare il percorso di lettura della nota e consentirne la comparabilità rispetto al passato, di seguito si rappresenta una 
breve sintesi delle modifiche apportate:
La nota “Presidio dei rischi” è riportata una sola volta, in un’area “comune” a Gruppo Poste Italiane e a Poste Italiane S.p.A., 
ed include la trattazione relativa sia ai rischi di natura finanziaria (ai sensi dell’IFRS 7) sia ai rischi di altra natura per i quali si 
ritenga opportuno/necessario dare informativa in tale contesto.
Con riferimento ai rischi finanziari, per ciascuno di essi vengono fornite informazioni quali/quantitative sull’esposizione del 
Gruppo, con l’indicazione di quanto specificamente riferito a Poste Italiane S.p.A.. Nei casi in cui l’esposizione al rischio sia 
riferibile al Gruppo, la disclosure qualitativa è riportata una sola volta, evidenziando quanto attinente alla Capogruppo e quanto 
alle altre società del Gruppo, mentre i dati quantitativi (relativi ai saldi che rilevano alla data di reporting e all’esito dell’eventuale 
stress test eseguito) sono riportati sia a livello consolidato sia con riguardo a Poste Italiane S.p.A.. Diversamente, nei casi in cui 
l’esposizione al rischio riguardi la sola operatività della Capogruppo, tale esclusività è esplicitata in premessa al rischio stesso.
Rischi finanziari
Di seguito si riporta il presidio dei rischi finanziari al 31 dicembre 2017, secondo l’impostazione prevista dal principio contabile 
internazionale IFRS 7 – Strumenti finanziari: informazioni integrative. 
Il coordinamento e la gestione delle operazioni d’impiego e la copertura dei rischi sul mercato dei capitali sono affidati alla fun-
zione Coordinamento Gestione Investimenti della Capogruppo, con l’obiettivo di garantire l’unitarietà di indirizzo tra le diverse 
entità finanziarie del Gruppo Poste Italiane. Le attività di tesoreria aziendale e centralizzata, la definizione della struttura di capi-
tale ottimale del Gruppo, nonché la valutazione delle operazioni di funding e di finanza straordinaria e agevolata, sono affidate 
alla funzione Amministrazione, Finanza e Controllo. 
La gestione finanziaria del Gruppo e dei connessi profili di rischio è principalmente riconducibile a Poste Italiane S.p.A. e al 
gruppo assicurativo Poste Vita.
Con riferimento a Poste Italiane S.p.A., la gestione finanziaria è rappresentata prevalentemente dall’operatività del 
Patrimonio BancoPosta e dalle operazioni di finanziamento dell’attivo e impiego della liquidità propria. 
L’operatività del Patrimonio BancoPosta è costituita, in particolare, dalla gestione attiva della liquidità raccolta su conti 
correnti postali, svolta in nome proprio ma con vincolo d’impiego in conformità alla normativa applicabile, e dalla gestione 
di incassi e pagamenti in nome e per conto di terzi. Le risorse provenienti dalla raccolta effettuata da clientela privata su 
conti correnti postali sono obbligatoriamente impiegate in titoli governativi dell’area euro103, mentre le risorse provenienti 
dalla raccolta effettuata presso la Pubblica Amministrazione sono depositate presso il MEF. Il profilo di impieghi si basa sulle 
risultanze delle attività di continuo monitoraggio delle caratteristiche comportamentali della raccolta in conti correnti postali 
103.  Inoltre, per effetto delle modifiche introdotte all’art. 1 comma 1097 della Legge 27 dicembre 2006 n. 296 dall’art. 1 comma 285 della Legge di stabilità 2015 
(n. 190  del 23 dicembre 2014), il Patrimonio BancoPosta ha la facoltà di investire sino al 50% della raccolta in titoli garantiti dallo Stato italiano. 
Dal 1° aprile 2015, la corrispondenza tra raccolta dalla clientela privata BancoPosta e relativi impieghi, verificata con cadenza trimestrale, è riferita al costo 
ammortizzato calcolato sul corso secco degli strumenti in portafoglio. In precedenza, l’equivalenza era misurata con riferimento al valore nominale degli 
strumenti in portafoglio.
348