Indice generale Indice di sezione
Relazione sulla gestione al 31 dicembre 2017
3. Contesto macroeconomico
3. Contesto macroeconomico
Nel 2017 l’economia mondiale è stata caratterizzata da una vivace crescita, al di sopra delle attese, sia nei principali paesi 
industrializzati che in quelli emergenti. Tutti i principali istituti di ricerca ed enti internazionali hanno, infatti, rivisto al rialzo le 
proprie stime del PIL; le più recenti analisi del Fondo Monetario Internazionale (World Economic Outlook, gennaio 2018 ) col-
locano la crescita mondiale per fine 2017 al 3,7% (dal 3,2% del 2016) e stimano quella del 2018 al 3,9%). Tale espansione è 
stata sostenuta oltre che dai consumi, anche dal commercio internazionale che conferma il momento positivo ed evidenzia 
una accelerazione rispetto al 2016.
Nonostante la ripresa, a partire dal mese di settembre, delle quotazioni del petrolio (il brent è passato da 56,7 $ al barile a 
fine settembre 2017 a circa 67 $ al barile a fine dicembre), per effetto della dinamica della domanda e della tenuta dell’intesa 
sul contenimento dell’offerta fra i principali paesi produttori di greggio, l’inflazione è rimasta contenuta, a causa degli effetti di 
alcuni mutamenti strutturali legati al mercato del lavoro che hanno condizionato l’evoluzione dei salari lasciandoli compressi 
verso il basso.
Nel complesso le prospettive globali si mantengono favorevoli, tuttavia persistono taluni fattori di incertezza geopolitica legati 
ai possibili sviluppi del programma nucleare in Corea del Nord, alla gestione dei piani di riforma fiscale e delle politiche prote-
zionistiche da parte dell’Amministrazione statunitense, alle prospettive del processo di integrazione europeo e al negoziato per 
la Brexit.
Negli USA, dopo un rallentamento osservato nei primi mesi dell’anno, la crescita è progressivamente migliorata consentendo 
di registrare, per l’ottavo anno consecutivo, un aumento del PIL prossimo al 2,5% e un tasso di disoccupazione intorno al 
4%. La crescita è stata trainata prevalentemente dai consumi delle famiglie, dalle esportazioni e dagli investimenti fissi non 
residenziali. In tale contesto di consolidamento economico, la Banca Centrale (FED) ha comunicato a dicembre un aumento di 
25 punti base dell’intervallo obiettivo dei tassi di interesse sui Federal Funds (1,25-1,50%) e annunciato le intenzioni di ulteriori 
incrementi per il 2018. 
Nel Regno Unito, dopo l’intesa preliminare sulle future relazioni con l’Unione Europea (sono previsti 2 anni di transizione), il 
ciclo economico ha registrato un andamento favorevole (secondo i dati dell’ONS - Office for National Statistics- la crescita ten-
denziale è attesa all’1,5%, superiore al +1,4% indicato dal consensus) caratterizzato da positivi segnali di ripresa dei consumi 
privati e da un basso tasso di disoccupazione, cui si è accompagnata un’accelerazione dell’inflazione legata all’indebolimento 
della sterlina. In tale contesto, la Banca Centrale (Bank Of England) ha reso più restrittivo il proprio orientamento di politica 
monetaria, riportando il tasso ufficiale allo 0,5%, dopo averlo diminuito a seguito dell’esito del referendum sulla Brexit. 
Anche l’economia giapponese ha evidenziato nel 2017 una accelerazione del tasso di crescita grazie al contributo della 
domanda interna, delle esportazioni e al lieve incremento degli investimenti privati. La dinamica del mercato del lavoro è stata 
positiva e la fiducia delle famiglie si è attestata su livelli significativi. Nonostante la fase positiva dell’economia, la politica mone-
taria è rimasta espansiva poiché l’inflazione si è attestata su livelli contenuti. 
Lo scenario economico internazionale positivo ha favorito anche l’andamento dei principali paesi emergenti che hanno ritrova-
to un positivo sentiero di crescita, anche se con ritmi tra loro diversi. 
La Cina, dopo il Congresso del partito, ha confermato anche nel 2017 una crescita vivace, con un PIL salito al 6,8% superiore 
ai target fissati dal Governo, sostenuto dall’accelerazione dei servizi, delle esportazioni nette e della domanda interna, che 
insieme alla buona tenuta del settore agricolo hanno compensato il rallentamento dell’industria. La Banca centrale ha inasprito 
gradualmente le condizioni monetarie, favorendo un ulteriore incremento dei tassi interbancari. 
In India la crescita, spinta dalla domanda interna, è proseguita attestandosi su valori significativi (6,6%), anche se rallentata 
dalla demonetizzazione (uscita dai circuiti delle monete di grosso taglio).
L’economia brasiliana ha consolidato i segnali di rilancio. L’attività produttiva ha beneficiato della ripresa del commercio estero 
e dell’aumento dei prezzi in dollari delle materie prime. Permane una forte incertezza politica legata alle prossime scadenze 
elettorali.
L’economia dei paesi dell’Eurozona nel corso del 2017 si è irrobustita avviandosi su un percorso di crescita tendenziale in 
continuo rafforzamento (+0,4 / +0,8 pp rispetto alle previsioni di inizio anno del FMI e OCSE). La ripresa della domanda estera, 
19