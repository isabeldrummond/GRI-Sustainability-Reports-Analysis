Indice di sezione Indice generale
Relazione Finanziaria Annuale
Gruppo Poste Italiane | 2017
Gestione responsabile della catena di 
fornitura [GRI 102-9; GRI 102-16]
Garantire comportamenti etici all’interno della catena di fornitura, con particolare riferimento a: compliance legislativa, misure 
per contrastare frodi e corruzione, condizioni di lavoro e salute e sicurezza, aspetti ambientali.
Relazioni commerciali improntate alla trasparenza e all’eticità negoziale possono contribuire ad accrescere l’efficacia dei pro-
cessi aziendali e la competitività. In quest’ottica è stato definito già da anni un Codice di Comportamento destinato a orientare 
le relazioni con i fornitori e i partner e a promuovere la diffusione dei principi etici e di responsabilità sociale nella catena di forni-
tura anche incentivando il conseguimento di certificazioni di qualità (ISO 9001), certificazioni ambientali (es. ISO 14001), sociali 
(SA 8000) e correlate alla sicurezza e alla salute dei lavoratori (OHSAS 18001). Lo sviluppo di relazioni trasparenti e durevoli con 
i fornitori rappresenta un obiettivo da perseguire nell’ottica del miglioramento del servizio offerto e più in generale nell’interesse 
del Sistema Paese. Il Codice di Comportamento fornitori e partner costituisce, inoltre, uno degli strumenti di presidio aziendale 
ai fini della prevenzione dei reati previsti dal D.Lgs n. 231/01.
Poste Italiane in qualità di “Impresa Pubblica” operante nei settori speciali applica le regole dell’evidenza pubblica, ai sensi del 
nuovo Codice dei Contratti Pubblici (D.Lgs 50/2016,  come modificato dal D.Lgs 56/2017 cd “decreto correttivo), per l’affida-
mento degli appalti destinati ai “Servizi Postali” di cui all’art. 120 del Codice stesso. 
L’entrata in vigore delle nuove regole, avvenuta per il decreto Correttivo il 20 maggio 2017, ha richiesto l’aggiornamento 
dell’impianto procedurale e regolamentare  degli acquisti, oltre che della documentazione di gara e degli standard contrattuali.
A novembre 2017 il Consiglio di Amministrazione di Poste Italiane ha approvato il Regolamento Interno per le procedure di 
affidamento degli appalti di lavori, servizi e forniture e ha completato l’aggiornamento delle proprie procedure interne, che 
disciplinano il processo di acquisto sia relativamente agli Appalti soggetti al Codice dei contratti Pubblici, ai sensi del Codice 
stesso, che relativamente agli appalti esclusi dall’ambito di applicazione del Codice. 
Queste procedure costituiscono, congiuntamente al Codice laddove applicabile, il principale presidio di Governance e com-
pliance normativa degli affidamenti di Poste Italiane.
Le procedure di affidamento vengono di norma effettuate attraverso il Portale Acquisti (“Poste-procurement”), la piattaforma 
web utilizzata per tutte le attività di procurement nonché per la gestione dell’Albo Fornitori. Per l’espletamento delle procedure 
di affidamento è di norma utilizzata la chiamata da Albo Fornitori laddove vi sia la relativa copertura merceologica secondo 
regole dettagliate dai singoli Regolamenti di categoria, che tengono conto delle specifiche capacità tecniche-organizzative 
degli operatori di mercato in modo da assicurare pari opportunità di accesso alle procedure di affidamento. 
Inoltre con riferimento ai presidi organizzativi del rischio legato all’attività di procurement la funzione di Fraud Management e Security 
Intelligence svolge attività di verifica, valutazione e monitoraggio di soggetti e controparti (analisi societarie, finanziarie e patrimoniali 
su società ed esponenti, analisi dei rapporti esistenti con Poste Italiane).Tale attività ha l’obiettivo di limitare i rischi derivanti da ope-
razioni con terzi; garantire un’adeguata rotazione dei fornitori; minimizzare le perdite derivanti dalla inesigibilità dei crediti.
Il sistema di qualifica dei fornitori [GRI 308-1] 
[GRI 414-1]
Il Gruppo ha istituito nel 2006, in linea con la normativa vigente (art. 134 del Codice dei Contratti Pubblici), un proprio Albo 
Fornitori al fine di dotarsi di un parco di operatori economici con capacità tali da soddisfare i requisiti richiesti e di adottare 
criteri di selezione certi e trasparenti nelle procedure di acquisizione di beni, servizi e lavori. L’adozione dell’Albo ha consentito 
di semplificare le procedure di affidamento, assicurando omogeneità tra i soggetti selezionati in ciascun ambito merceologico 
e trasparenza verso il mercato.
Possono qualificarsi come fornitori tutti i soggetti appartenenti ai Paesi membri della UE o a Paesi terzi firmatari del General 
Agreement on Tariffs and Trade (GATT). L’Albo Fornitori è strutturato in categorie merceologiche articolate, in base alla com-
plessità, in sottocategorie e classi. Le categorie hanno una durata di tre anni. La gestione dell’Albo è regolata dal Disciplinare 
76