Indice generale Indice di sezione
Relazione sulla gestione al 31 dicembre 2017
6. Dichiarazione consolidata di carattere non finanziario
6. D  ichiarazione consolidata  
di carattere non finanziario
Premessa
Il 22 ottobre 2014 il Parlamento Europeo e il Consiglio dell’Unione Europea hanno approvato la Direttiva 2014/95/EU (Direttiva 
Barnier) riguardante la comunicazione di informazioni di carattere non finanziario da parte delle imprese. La Direttiva nasce per 
migliorare l’uniformità e la comparabilità delle informazioni di carattere non finanziario, mappare e monitorare i rischi connessi 
alle attività aziendali e quindi facilitare l’accesso degli investitori a tali informazioni.
La Direttiva è stata recepita nel nostro ordinamento con il D.Lgs n. 254 del 30 dicembre 2016, che obbliga le imprese di grandi 
dimensioni che costituiscono enti di interesse pubblico di fornire una dichiarazione di carattere non finanziario “nella misura 
necessaria ad assicurare la comprensione dell’attività di impresa, del suo andamento, dei suoi risultati e dell’impatto dalla 
stessa prodotta”.
La Dichiarazione non finanziaria (DNF o la “Dichiarazione”) di Poste Italiane, predisposta per la prima volta con riferimento all’e-
sercizio chiuso al 31 dicembre 2017, ha l’obiettivo di assicurare la comprensione del modello organizzativo, delle attività, dei 
principali rischi e degli indicatori di prestazione del Gruppo relativamente agli aspetti ambientali, sociali, attinenti al personale, al 
rispetto dei diritti umani, alla lotta contro la corruzione attiva e passiva, rilevanti tenuto conto delle attività e delle caratteristiche 
dell’Azienda. 
Di seguito si sintetizzano i principali temi di attualità riferibili alla sostenibilità d’impresa che, da un lato, costituiscono elementi 
essenziali di approfondimento della Dichiarazione non finanziaria e, dall’altro, sono parte dello scenario economico e sociale in 
cui il Gruppo Poste attua la sua mission e affronta le sfide di Business.
Le sfide della sostenibilità
Trasformazione digitale, globalizzazione, nuovi fenomeni demografici e stili di vita, cambiamenti climatici ed esaurimento delle 
risorse naturali, sono solo alcune delle tendenze in atto. Capire, interpretare e dare risposta a tali cambiamenti sociali, ambien-
tali ed economici, integrando la sostenibilità nel Business per migliorare la competitività e assicurare una redditività duratura 
creando valore condiviso, è la sfida delle aziende del terzo millennio.
Il futuro digitale è adesso
La digitalizzazione è un elemento chiave per la modernizzazione e la sostenibilità del Paese poiché grazie alle nuove modalità di 
accesso alle informazioni e a prodotti e servizi contribuisce alla riduzione degli impatti ambientali e a soddisfare bisogni sociali, 
come l’inclusione. La trasformazione digitale, inoltre, ha un impatto straordinario sui modelli di Business, operativi e di servizio 
nei diversi settori in cui il Gruppo opera. Nel comparto della corrispondenza e dei pacchi, per esempio, sono cambiati i modi 
di interagire con clienti e fornitori in filiere sempre più articolate e integrate da processi digitali automatizzati, per far fronte al 
fenomeno dell’e-commerce. 
In ambito finanziario e dei Pagamenti, Mobile e Digitale, nuove modalità di pagamento, transazioni più rapide ed efficienti, 
sicurezza e tutela dei dati personali sono state promosse con l’introduzione della direttiva Europea sul sistema dei pagamenti 
al dettaglio PSD2 (Payment Service Directive) in vigore da gennaio 2018. 
45