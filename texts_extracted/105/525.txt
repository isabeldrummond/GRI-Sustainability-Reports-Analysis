Sezione 12 Indice di sezione Indice generale
Relazione Finanziaria Annuale
Gruppo Poste Italiane | 2017
Sezione 3 – Rischio di liquidità
Informazioni di natura qualitativa
A. Aspetti generali, processi di gestione e metodi di misurazione del 
rischio di liquidità
Per rischio di liquidità si intende il rischio di incorrere in difficoltà nel reperire fondi, a condizioni di mercato, per far fronte ai propri 
impegni di pagamento quando giungono a scadenza. Il rischio di liquidità può derivare dall’incapacità di vendere un’attività 
finanziaria rapidamente a un valore prossimo al fair value o anche dalla necessità di raccogliere fondi a tassi non equi. 
La politica finanziaria adottata è mirata a minimizzare questo tipo di evenienze, attraverso:
la diversificazione delle forme di finanziamento a breve e a lungo termine e delle controparti;
la distribuzione graduale e omogenea nel tempo delle scadenze della provvista a medio e lungo termine;
l’adozione di modelli di analisi preposti al monitoraggio delle scadenze dell’attivo e del passivo;
la possibilità di ricorrere a operazioni interbancarie di finanziamento in Pronti contro termine fornendo in garanzia i titoli 
compresi nel portafoglio che, secondo quanto previsto dalla normativa di riferimento, sono assimilati a Attività Prontamente 
Liquidabili (APL).
Il rischio di liquidità nel Patrimonio BancoPosta è riconducibile all’attività di impiego in titoli emessi o garantiti dallo Stato italiano 
a fronte della raccolta in conti correnti e carte prepagate nonché alla marginazione inerente all’operatività in derivati. Il rischio 
eventuale può derivare da un disallineamento (o mismatch) fra le scadenze degli investimenti in titoli e quelle contrattuali (a 
vista) delle passività in conti correnti, tale da non consentire il fisiologico soddisfacimento delle obbligazioni verso i correntisti. 
L’eventuale mismatch fra attività e passività viene monitorato mediante il raffronto tra le scadenze degli impieghi e della raccol-
ta; con riferimento alle passività da conti correnti, si utilizza il modello statistico che delinea le caratteristiche comportamentali 
di ammortamento di tale raccolta secondo i diversi livelli di probabilità di accadimento e che ne ipotizza il progressivo completo 
riscatto entro un arco temporale di 20 anni per la clientela retail, di 10 anni per la clientela business e le PostePay ed entro 5 
anni per la clientela Pubblica Amministrazione. Il Patrimonio BancoPosta esercita una stretta vigilanza sul comportamento delle 
masse raccolte al fine di verificare la validità del modello stesso. 
Oltre alla raccolta tramite conti correnti postali, sono da segnalare:
operazioni di LTRO, per complessivi 3,9 miliardi di euro;
le forme tecniche di raccolta a breve termine operate mediante operazioni di Pronti contro termine finalizzati al versamento di 
depositi incrementali a garanzia di asset swap e Repo (collateral previsti rispettivamente da appositi CSA e GMRA).
L’approccio metodologico adottato dal Patrimonio BancoPosta è quello del maturity mismatch che prevede l’analisi dello 
sbilancio di liquidità tra flussi in entrata ed in uscita allocati all’interno di un orizzonte temporale composto da sotto-intervalli 
temporali (maturity ladder).
Il modello operativo di gestione della liquidità del Patrimonio BancoPosta si connota per una gestione ‘dinamica’ della teso-
reria che si sostanzia in un tempestivo e continuo monitoraggio dell’andamento dei flussi inerenti i conti correnti postali privati 
nonché in un’efficiente gestione dei fabbisogni/eccedenze della liquidità di breve periodo. Al fine di consentire una gestione 
flessibile degli investimenti in titoli in funzione della dinamica comportamentale dei conti correnti, il Patrimonio BancoPosta 
può inoltre impiegare risorse, entro certi limiti e a determinate condizioni economiche, su un conto corrente presso il MEF (cd 
conto Buffer).
Per quanto riguarda il modello di gestione del rischio si rimanda a quanto già descritto nel paragrafo relativo ai rischi finanziari, 
nella Premessa della presente Parte E.
Risulta trascurabile il rischio di liquidità derivante da clausole di rilascio di ulteriori garanzie connesse con un eventuale down-
grading di Poste Italiane S.p.A.. Rientrano in tale fattispecie i contratti di marginazione dei derivati che prevedono un azzera-
524