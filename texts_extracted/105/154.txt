Indice generale Indice di sezione
I Bilanci di Poste Italiane al 31 dicembre 2017
2. Modalità di presentazione dei bilanci, metodologie e principi contabili applicati 
Contratti assicurativi
I principi e i criteri di classificazione e valutazione di seguito esposti si riferiscono specificamente all’operatività delle compagnie 
assicurative del Gruppo Poste Italiane.
I contratti sono distinti e valutati in base alla prevalenza della loro natura fra assicurativi e finanziari. I contratti emessi dalla com-
pagnia Poste Vita S.p.A. sono relativi ai Rami Vita. Dal 2010 è operativa nei Rami Danni la compagnia Poste Assicura S.p.A.. 
I criteri di classificazione e valutazione delle principali fattispecie esistenti nel Gruppo sono i seguenti.
Contratti assicurativi
I contratti classificati come assicurativi in base alle disposizioni dell’IFRS 4 si riferiscono alle polizze Vita di Ramo I, Ramo V, le 
polizze di Ramo III qualificate come contratti assicurativi e i contratti dei Rami Danni. Tali prodotti sono classificati tra i ricavi e 
rilevati nel modo che segue:
i premi, contabilizzati al momento della sottoscrizione, vengono iscritti tra le componenti positive di reddito (ed esposti al 
netto delle cessioni in riassicurazione); comprendono, al netto degli annullamenti, gli importi maturati nell’esercizio per premi 
annuali, unici o pluriennali, derivanti da contratti di assicurazione in essere alla data di bilancio;
a fronte delle componenti positive di reddito dovute ai premi, è accantonato alle riserve tecniche l’importo degli impegni 
verso gli assicurati, calcolati analiticamente per ciascun contratto con il metodo prospettico, sulla base di assunzioni attua-
riali appropriate per fronteggiare tutti gli impegni in essere. La variazione in aumento delle riserve tecniche e gli oneri relativi 
ai sinistri sono iscritti tra le componenti negative di reddito, mentre un eventuale decremento delle riserve tecniche, rispetto 
al periodo precedente, sarà iscritto tra i componenti positivi di reddito. 
Contratti relativi a Gestioni separate con 
partecipazione discrezionale agli utili
Per i contratti relativi alle Gestioni separate e contenenti un elemento di partecipazione discrezionale agli utili43 (c.d. DPF, 
Discretionary Participation Feature come definito nell’Appendice A all’IFRS 4), l’IFRS 4 rimanda alla disciplina contabile prevista 
dai principi nazionali; trattasi, in particolare, di contratti classificati come “finanziari”, ma contabilizzati come “assicurativi” con 
le seguenti modalità:
i premi, la variazione delle riserve tecniche e gli oneri relativi ai sinistri sono rilevati in modo analogo a quanto previsto per i 
contratti assicurativi sopra descritti; 
le quote di utili e perdite da valutazione di competenza degli assicurati sono loro attribuite e rilevate nelle riserve tecniche 
(passività differite verso gli assicurati) secondo il meccanismo dello shadow accounting (IFRS 4.30).
La tecnica di calcolo utilizzata per l’applicazione del metodo dello shadow accounting si basa sulla determinazione del rendi-
mento prospettico di ogni Gestione separata, tenendo conto di un ipotetico realizzo delle plusvalenze e minusvalenze latenti 
lungo un orizzonte temporale coerente con le caratteristiche delle attività e passività presenti nel portafoglio. Per la determi-
nazione della quota da rilevare nella specifica passività differita verso gli assicurati si tiene conto altresì, per ciascuna Gestione 
separata, delle clausole contrattuali, dei livelli di minimo garantito e delle eventuali garanzie finanziarie offerte.
43. Partecipazione, da parte degli assicurati, ai rendimenti realizzati dalla Gestione separata.
153