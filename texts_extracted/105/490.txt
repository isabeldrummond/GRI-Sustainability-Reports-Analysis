Indice generale Indice di sezione Sezione 12
Rendiconto separato del Patrimonio BancoPosta al 31 dicembre 2017
Nota integrativa - Parte E
Sezione 1 – Rischio di credito
Alle tematiche del rischio di credito sono riconducibili le tipologie di rischio di seguito riportate.
Il rischio di credito è definito come la possibilità che una variazione del merito creditizio di una controparte, nei confronti della 
quale esiste un’esposizione, generi una corrispondente variazione del valore della posizione creditizia. Rappresenta, dunque, il 
rischio che il debitore non assolva, anche parzialmente, ai suoi obblighi di rimborso del capitale e degli interessi.
Il rischio di controparte è definito come il rischio che la controparte di una transazione avente ad oggetto determinati strumenti 
finanziari risulti inadempiente prima del regolamento della transazione stessa. Tale rischio grava su alcune tipologie di transa-
zioni e in particolare, per il Patrimonio BancoPosta, sui derivati finanziari e sulle operazioni di Pronti contro termine.
Il rischio di concentrazione è definito come il rischio derivante da esposizioni verso controparti o gruppi di controparti connesse ovvero 
controparti del medesimo settore economico o che esercitano la stessa attività ovvero appartenenti alla medesima area geografica.
Informazioni di natura qualitativa
1. Aspetti generali
Secondo quanto previsto dalla normativa di riferimento (DPR 144/2001) il Patrimonio BancoPosta non può esercitare attività di 
concessione di finanziamenti nei confronti del pubblico. In conseguenza di ciò non sono sviluppate politiche creditizie.
Le caratteristiche operative del Patrimonio BancoPosta determinano tuttavia una rilevante concentrazione delle esposizioni 
nei confronti dello Stato italiano, riconducibile essenzialmente ai depositi presso il MEF e agli investimenti in Titoli di Stato. 
Secondo il modello di calcolo di rischio di credito più avanti definito, tali tipologie di investimento non determinano fabbisogni 
di capitale a copertura di tale rischio.
2. Politiche di gestione del rischio di credito
2.1 Aspetti organizzativi
La funzione Risk Management nell’ambito del Patrimonio BancoPosta è la struttura preposta alla gestione e alla misurazione 
dei rischi di credito, controparte e concentrazione. 
L’attività di monitoraggio del rischio di credito si riferisce in particolare alle seguenti esposizioni:
titoli eurogovernativi (o garantiti dallo Stato) per l’impiego della liquidità raccolta tramite i conti correnti da clientela privata; 
depositi presso il MEF per l’impiego della liquidità raccolta tramite conti correnti da Pubblica Amministrazione;
eventuali posizioni a credito verso la Tesoreria dello Stato dovute ai versamenti della raccolta al netto del debito per antici-
pazioni erogate; 
partite in corso di lavorazione: negoziazione assegni, utilizzo carte elettroniche, incassi diversi;
conti correnti postali intrattenuti con la clientela con saldi temporaneamente attivi per effetto dell’addebito di competenze 
periodiche, limitatamente a quelli non oggetto di svalutazione in quanto tornati passivi nel corso dei primi giorni del 2018; 
depositi di contante derivanti da collateralizzazioni per operazioni in essere con banche e clientela previste da accordi di 
mitigazione del rischio di controparte (CSA - Credit Support Annex e GMRA – Global Master Repurchase Agreement);
depositi di contante effettuati come contributo prefinanziato al fondo di garanzia della Controparte Centrale “Cassa 
Compensazione e Garanzia” per operatività in Repo; 
titoli consegnati a garanzia derivanti da collateralizzazioni previste da accordi di mitigazione del rischio di controparte (CSA 
e GMRA);
crediti commerciali verso partner derivanti dall’attività di collocamento di prodotti finanziari/assicurativi.
489