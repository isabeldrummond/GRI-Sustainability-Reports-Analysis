Indice generale Indice di sezione
I Bilanci di Poste Italiane al 31 dicembre 2017 
5. Poste Italiane S.p.A. Bilancio al 31 dicembre 2017 
5.2 Informativa sul Patrimonio destinato 
BancoPosta
Come previsto dall’art. 2, commi 17-octies e ss., della Legge n. 10 del 26 febbraio 2011 di conversione del DL 29 dicembre 
2010 n. 225, al fine di individuare un patrimonio giuridicamente autonomo per l’applicazione degli istituti di vigilanza prudenzia-
le alle attività del BancoPosta e a tutela dei relativi creditori, in data 14 aprile 2011 l’Assemblea degli Azionisti di Poste Italiane 
S.p.A. ha deliberato la costituzione di un Patrimonio destinato all’esercizio dell’attività di BancoPosta come disciplinata dal 
DPR n. 144 del 14 marzo 2001 e ha determinato i beni e i rapporti giuridici in esso compresi e le regole di organizzazione, 
gestione e controllo. Il Patrimonio BancoPosta è stato originariamente dotato di una specifica riserva patrimoniale di un miliar-
do di euro, costituita mediante destinazione di utili di esercizi precedenti riportati a nuovo. Gli effetti della deliberazione del 14 
aprile 2011 decorrono dal 2 maggio 2011, data del deposito presso il Registro delle Imprese.
La separazione del Patrimonio BancoPosta è solo in parte assimilabile alla separazione contabile e gestionale riscontrabile in 
altre fattispecie di patrimoni destinati. Non ricorrono infatti i requisiti dello specifico affare costitutivi della fattispecie prevista 
dagli art. 2447 bis e ss. del Codice Civile e di altre tipologie di patrimoni destinati (tipicamente riscontrabili in caso di: cartola-
rizzazioni, gestioni patrimoniali collettive e individuali o altre gestioni separate ecc. non riconducibili all’operatività in commento) 
in quanto l’attività separata, disciplinata dal DPR 144 del 14 marzo 2001, comprende una molteplicità di servizi resi con rego-
larità e senza il vincolo di specificità o di una scadenza temporale definita o prevedibile. Per tali motivi, la già citata normativa 
di riferimento non ha previsto il limite del 10% alla determinazione della dotazione patrimoniale e ha limitato l’applicabilità delle 
norme del Codice Civile ai soli casi in cui sono espressamente richiamate.
Tipo di beni e rapporti giuridici
I beni ed i rapporti giuridici destinati, risultanti da apposito atto notarile, sono stati attribuiti al Patrimonio BancoPosta esclusi-
vamente da Poste Italiane S.p.A., senza quindi apporti di terzi. Le attività sono quelle regolamentate dal DPR 14 marzo 2001, 
n. 144 e successive modifiche77:
raccolta di risparmio tra il pubblico, come definita dall’art. 11, comma 1, del Testo Unico Bancario (D.Lgs. 1° settembre 1993 
n. 385/1993) e attività connesse o strumentali;
raccolta del risparmio postale;
prestazione di servizi di pagamento, comprese l’emissione di moneta elettronica e di altri mezzi di pagamento, di cui all’art. 
1 comma 2, lettera f), numeri 4) e 5), del TUB;
servizio di intermediazione in cambi;
promozione e collocamento presso il pubblico di finanziamenti concessi da banche e intermediari finanziari abilitati;
servizi di investimento ed accessori, di cui all’art. 12 del DPR 144/2001;
servizio di riscossione di crediti;
esercizio in via professionale del commercio di oro, per conto proprio o per conto terzi, secondo quanto disciplinato dalla 
Legge 17 gennaio 2000, n. 7.
77. Attività aggiornate a seguito emanazione Decreto Legge n. 179 del 18/10/2012 convertito con modificazioni dalla Legge 17 dicembre 2012, n. 221.
273