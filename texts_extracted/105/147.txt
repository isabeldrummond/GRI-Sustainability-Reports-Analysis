Indice di sezione Indice generale
Relazione Finanziaria Annuale
Gruppo Poste Italiane | 2017
L’eventuale riduzione di valore di un’attività/CGU, riscontrata nel caso e nella misura in cui il valore recuperabile risulti inferiore 
al valore di iscrizione in bilancio, viene immediatamente rilevata e imputata a Conto economico come svalutazione. In parti-
colare, nel caso in cui l’eventuale impairment riguardi l’avviamento e risulti superiore al relativo valore di iscrizione in bilancio, 
l’ammontare residuo viene allocato alle attività incluse nella cash generating unit cui l’avviamento è attribuito, in proporzione 
al loro valore di carico35. Se, in un periodo successivo, vengono meno i presupposti per una svalutazione precedentemente 
effettuata, il valore contabile dell’attività/CGU, a eccezione dell’avviamento, è ripristinato con imputazione a Conto economico, 
nei limiti del valore netto di carico che l’attivo in oggetto avrebbe avuto se non fosse stata effettuata la svalutazione e fossero 
stati effettuati gli ammortamenti.
Partecipazioni
Nell’ambito del bilancio consolidato del Gruppo Poste Italiane, le partecipazioni in società controllate non significative (indivi-
dualmente ed in aggregato) e non consolidate, in società nelle quali il Gruppo ha un’influenza notevole, cd. “società collegate”, 
e in società a controllo congiunto sono valutate con il metodo del Patrimonio netto. Si veda inoltre la nota 2.4 - Criteri e meto-
dologie di consolidamento.
Nell’ambito del bilancio separato di Poste Italiane S.p.A., le partecipazioni in imprese controllate e collegate sono iscritte al 
costo (comprensivo dei costi accessori di diretta imputazione) rettificato per eventuali perdite di valore. In presenza di eventi 
che ne fanno presumere una riduzione, il valore delle partecipazioni in imprese controllate e collegate è oggetto di verifica di 
recuperabilità. Eventuali perdite di valore (ovvero successivi ripristini) sono rilevate nelle medesime modalità e limiti descritti per 
le Attività materiali e immateriali al paragrafo “Riduzione di valore di attività”.
Strumenti finanziari
Gli Strumenti finanziari riguardano le attività e le passività finanziarie la cui classificazione è determinata al momento della loro 
iniziale rilevazione in contabilità, che avviene al relativo fair value, in funzione dello scopo per cui sono stati acquisiti. La data di 
rilevazione contabile degli acquisti e delle vendite di strumenti finanziari è determinata per categorie omogenee e corrisponde al 
momento in cui il Gruppo si impegna ad acquistare o vendere l’attività (data di negoziazione o Transaction date) ovvero, come 
nel caso dell’operatività del BancoPosta, alla data di regolamento (Settlement date)36; nel caso del BancoPosta tale data cor-
risponde, nella quasi totalità dei casi, alla data di negoziazione. Le variazioni di fair value intervenute tra la data di negoziazione 
e quella di regolamento sono in ogni caso riflesse in bilancio.
Attività finanziarie
Le Attività finanziarie sono classificate al momento della prima iscrizione in una delle seguenti categorie e valutate come segue:
Attività finanziarie valutate al fair value con variazioni di valore imputate al Conto economico
Tale categoria include: (a) le attività finanziarie acquisite principalmente per essere rivendute nel breve termine; (b) quelle desi-
gnate nella categoria in oggetto al momento della rilevazione iniziale, qualora ricorrano i presupposti per tale designazione, 
ovvero sia esercitabile la fair value option; (c) gli strumenti derivati, salvo la parte efficace di quelli designati come strumenti 
di copertura dei flussi di cassa cash flow hedge. Le attività finanziarie appartenenti alla categoria in oggetto sono valutate al 
fair value; le relative variazioni durante il periodo di possesso sono imputate a Conto economico. Gli strumenti finanziari di 
questa categoria sono classificati nel breve termine se sono “detenuti per la negoziazione” o ne è prevista la cessione entro 
dodici mesi rispetto alla data di bilancio. I derivati valutati al fair value con variazioni di valore imputate al Conto economico 
sono trattati come attività o passività, a seconda che il fair value sia positivo o negativo; i fair value positivi e negativi derivanti 
da operazioni in essere con la medesima controparte sono compensati, ove previsto contrattualmente.
35. Laddove l’ammontare dell’eventuale rettifica di valore non fosse assorbito interamente dal valore contabile della attività/CGU, ai sensi dello IAS 36 nessuna 
passività è rilevata, a meno che non risulti integrata una fattispecie di passività prevista da principi contabili internazionali diversi dallo IAS36.
36. Ciò è possibile trattandosi di operazioni effettuate in mercati organizzati (c.d. regular way).
146