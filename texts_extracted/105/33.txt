Indice di sezione Indice generale
Relazione Finanziaria Annuale
Gruppo Poste Italiane | 2017
Pacchi
Volumi (in milioni) Ricavi (in milioni di euro)
2017 2016 Variazioni 2017 2016 Variazioni
B2B 29 30 (1) -3,3% 207 220 (13) -5,9%
B2C 58 41 17 41,5% 235 171 64 37,4%
Altro 26 26 n.s. n.s. 251 258 (7) -2,7%
Totale Pacchi 113 97 16 16,5% 693 649 44 6,8%
I risultati del comparto Pacchi evidenziano una significativa crescita dei volumi e dei ricavi conseguiti, rispettivamente del 
16,5% (+16 milioni di invii) e del 6,8% (+44 milioni di euro) rispetto al 2016. 
Tale positivo andamento è essenzialmente ascrivibile al crescente sviluppo dell’e-commerce in Italia nel segmento B2C (+17 
milioni di invii pari al + 41,5% e + 64 milioni di euro in termini di ricavi pari a + 37,4% rispetto al 2016). Tale crescita ha trovato 
parziale compensazione dalla riduzione dei volumi e dei ricavi nel segmento B2B (-1 milione di invii pari al -3,3% e -13 milioni di 
euro in termini di ricavi pari al -5,9% rispetto al 2016), prevalentemente ascrivibili all’effetto delle agitazioni sindacali che hanno 
interessato la controllata SDA nei mesi di settembre e ottobre compromettendone le performance operative. 
Contesto normativo
Il Contratto di Programma regola i rapporti fra il Ministero dello Sviluppo Economico (MiSE) e Poste Italiane per l’espletamento 
del Servizio postale Universale.
Attualmente è in vigore il Contratto di Programma 2015-2019, sottoscritto dalle Parti in data 15 dicembre 2015 e formalmente 
notificato alla Commissione Europea per le consuete valutazioni legate alla disciplina europea sugli aiuti di Stato; la sua efficacia 
decorre dal 1° gennaio 2016 al 31 dicembre 2019.
La Commissione Europea ha approvato le compensazioni statali per i periodi 2012-2015 e 2016-2019 in favore di Poste 
Italiane per la fornitura del Servizio postale Universale, ritenendole compatibili con la disciplina comunitaria in materia.
La legge di Bilancio 2018 (Legge 27 dicembre 2017, n. 205) ha stabilito che il Contratto di Programma potrà comprendere - su 
richiesta di una delle parti e a partire dal 1° gennaio 2020 - le attività di raccolta, trasporto, smistamento e distribuzione di invii 
postali fino a 5 chilogrammi di peso8; la medesima legge ha inoltre introdotto la facoltà per i piccoli Comuni di stipulare appositi 
protocolli aggiuntivi con il fornitore del Servizio postale Universale per aumentare la frequenza dei tempi di consegna effettivi, 
in linea con i grandi centri abitati.
Il D.L. n. 244 del 30 dicembre 2016 (c.d. Milleproroghe), convertito in Legge. n.19 del 27 febbraio 2017, in vigore dal 1° 
gennaio 2017 ha disposto la proroga delle tariffe postali agevolate di cui al Decreto interministeriale 21 ottobre 2010 per le 
spedizioni delle imprese editrici e delle associazioni e organizzazioni senza fini di lucro iscritte nel Registro degli operatori di 
comunicazione (ROC) e ha rispristinato le integrazioni tariffarie statali previste dalla Legge n.46 del 27 febbraio 2004 fino al 
2019. Il Decreto ha altresì confermato le tariffe agevolate per gli invii promozionali delle associazioni e organizzazioni senza fini 
di lucro e ripristinato le relative integrazioni tariffarie statali sempre fino al 2019.
Con la Legge 4 agosto 2017 n. 124 “Legge annuale per il mercato e la concorrenza” entrata in vigore il 29 agosto 2017, è 
stato abrogato, a partire dal 10 settembre 2017, l’art. 4 del D.Lgs 261/1999 e modificati gli articoli correlati, con soppressione 
della riserva postale per i servizi di notificazione degli atti giudiziari e della violazione del codice della strada (art. 1 comma 57). 
La nuova normativa ha inoltre previsto che il rilascio della licenza individuale per lo svolgimento di tali servizi, debba essere 
subordinato a specifici requisiti e obblighi del Servizio Universale con riguardo alla sicurezza, alla qualità, alla continuità, alla 
8.  Attualmente, ai sensi del D.Lgs. 261/99, Poste Italiane S.p.A. (cui è affidato il Servizio Universale fino al 30 aprile 2026) è obbligata a erogare, su tutto il territorio 
nazionale, il servizio di raccolta, trasporto, smistamento e distribuzione di invii postali fino a 2 Kg e di pacchi fino a 20 kg, nonché i servizi relativi agli invii 
raccomandati e assicurati.
32