Indice generale Indice di sezione
I Bilanci di Poste Italiane al 31 dicembre 2017
2. Modalità di presentazione dei bilanci, metodologie e principi contabili applicati 
effettuato con riferimento all’unità organizzativa generatrice dei flussi finanziari (di seguito anche cash generating unit o CGU) 
cui attribuire l’avviamento. La metodologia adottata per l’effettuazione del test e gli effetti contabili dell’eventuale riduzione di 
valore è descritta al paragrafo “Riduzione di valore di attività”.
Diritti di brevetto industriale e di utilizzazione 
delle opere dell’ingegno, di licenze  
e di diritti simili
I costi relativi all’acquisizione di Diritti di brevetto industriale e di utilizzazione delle opere dell’ingegno, di licenze e di diritti simili 
sono ammortizzati in base al metodo lineare, in modo da distribuire il costo sostenuto per l’acquisizione del diritto lungo il 
periodo più breve tra quello di atteso utilizzo e la durata dei relativi contratti, a partire dal momento in cui il diritto acquisito 
diviene esercitabile.
I costi riguardanti lo sviluppo e la manutenzione dei programmi software sono imputati al Conto economico nell’esercizio in cui 
sono sostenuti. I costi che sono direttamente associati alla produzione di prodotti software unici e identificabili e che generano 
benefici economici futuri con orizzonte temporale superiore a un anno vengono imputati alla voce Attività immateriali. I costi 
diretti – ove identificabili e misurabili – includono l’onere relativo ai dipendenti che sviluppano il software, nonché eventuali costi 
direttamente correlati. L’ammortamento è calcolato in base alla stimata vita utile del software, di norma in 3 anni. I costi di 
ricerca non sono mai capitalizzati.
Beni in leasing
I beni posseduti mediante contratti di leasing finanziario, attraverso i quali sono sostanzialmente trasferiti al Gruppo i rischi e i 
benefici legati alla proprietà, sono iscritti nelle attività al loro valore corrente o, se inferiore, al valore attuale dei pagamenti minimi 
dovuti per il leasing. La corrispondente passività verso il locatore, pari alla quota capitale dei canoni futuri da rimborsare, è 
iscritta nei debiti finanziari. I beni sono ammortizzati applicando il metodo lineare, in base alla vita utile delle varie categorie di 
beni, stimata con le stesse modalità indicate per le attività materiali e immateriali. 
Le locazioni nelle quali il locatore mantiene sostanzialmente i rischi e benefici legati alla proprietà dei beni sono classificate nei 
leasing operativi. I costi per leasing operativi sono rilevati linearmente a Conto economico lungo la durata del contratto di leasing.
Riduzione di valore di attività
A ciascuna data di riferimento di bilancio, le Attività materiali e immateriali con vita definita sono analizzate al fine di identificare 
l’esistenza di eventuali indicatori di riduzione del loro valore (ai sensi dello IAS 36). Se si manifesta la presenza di tali indicatori, si 
procede alla stima del valore recuperabile delle attività interessate. Il valore recuperabile di un’attività è il maggiore tra il suo fair 
value, ridotto dei costi di vendita, e il suo valore d’uso, laddove quest’ultimo è il valore attuale dei flussi finanziari futuri stimati 
per tale attività. Nel determinare il valore d’uso, i flussi finanziari futuri attesi sono attualizzati con un tasso di sconto che riflette 
la valutazione corrente di mercato del costo del denaro, rapportato al periodo dell’investimento e ai rischi specifici dell’attività. 
Il valore d’uso delle attività che non generano flussi finanziari indipendenti è determinato in relazione alla cash generating unit 
(CGU) cui tale attività appartiene. 
Prescindendo dal riscontro di eventuali indicatori di riduzione di valore, viene effettuato l’impairment test almeno una volta 
l’anno per le seguenti specifiche attività:
attività immateriali con una vita utile indefinita o che non sono ancora disponibili: tale verifica può essere fatta in qualsiasi 
momento durante un esercizio, a patto che avvenga nello stesso momento ogni anno;
l’avviamento acquisito in un’aggregazione aziendale.
145