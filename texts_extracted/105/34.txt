Indice generale Indice di sezione
Relazione sulla gestione al 31 dicembre 2017
5. Risultati economici per settori di attività 
disponibilità e all’esecuzione dei medesimi. A tale riguardo l’AGCom, ha avviato una consultazione pubblica al cui esito ha 
emanato la Delibera 77/18/CONS con cui ha definito il regime giuridico della licenza individuale speciale per lo svolgimento 
del servizio di notificazione a mezzo posta di atti giudiziari e comunicazioni connesse e di violazioni del codice della strada.
Inoltre, la disciplina delle notificazioni degli atti giudiziari e delle violazioni del Codice della strada è stata ulteriormente modifica-
ta dalla Legge di Bilancio 2018, che ha armonizzato le disposizioni della Legge 890/1982 “Notificazioni di atti a mezzo posta 
e di comunicazioni a mezzo posta connesse con la notificazione di atti giudiziari” con le nuove disposizioni dettate dalla Legge 
124/2017.  
Attività di periodo
Nell’ambito delle attività di ottimizzazione dei propri processi operativi, nel corso dell’esercizio, il Gruppo ha completato lo 
studio di un nuovo modello di Joint delivery, finalizzato a garantire l’evoluzione della rete di recapito in linea con lo sviluppo 
dell’e-commerce e delle mutate esigenze dei clienti. In particolare, il nuovo modello prevede la possibilità di recapito dei pacchi 
attraverso la rete dei portalettere, introducendo turni pomeridiani e nel weekend, al fine di ottimizzare il buon  esito della conse-
gna e soddisfare le aspettative dei clienti destinatari. Tale nuovo modello è stato oggetto di concertazione con le Organizzazioni 
Sindacali e sarà progressivamente implementato a partire dall’esercizio 2018.
Nel 2017 è proseguito il processo di ristrutturazione del comparto che mira alla rivisitazione di un nuovo Servizio Universale 
di qualità, sostenibile e allineato alle nuove esigenze dei cittadini. In tale contesto e nell’ambito del percorso di ottimizzazione, 
digitalizzazione e automazione, sono stati realizzati interventi atti a ridefinire i processi di smistamento. Tra questi, l’installazione 
presso il CMP di Milano Roserio di un nuovo impianto di smistamento finalizzato all’automazione dei processi di lavorazione 
manuale di pacchi e posta descritta di piccolo formato e l’inaugurazione, nel CMP di Bologna, del primo reparto riorganizzato 
secondo la metodologia “Lean manufacturing” (con l’introduzione per es. di nuove attrezzature per rendere più sicure ed ergo-
nomiche le operazioni e le postazioni). 
Inoltre, nell’ambito del percorso di digital transformation, nel mese di luglio è stato lanciato il servizio di Ritiro digitale delle 
raccomandate inesitate, cui è possibile aderire mediante PosteID abilitato a SPID, l’identità digitale di Poste Italiane. L’accesso 
sicuro tramite Poste ID e l’utilizzo della firma digitale remota, forniscono a questo servizio il pieno valore legale, equivalente a 
quello del ritiro fisico presso l’Ufficio Postale. 
Nell’ottica infine dell’impegno del Gruppo sul tema della Cybercrime Experience, proseguono gli interventi finalizzati a migliora-
re la conoscenza del cliente in tutti i suoi comportamenti d’acquisto e allo sviluppo di sistemi di ascolto e analisi della clientela. 
In data 30 dicembre 2015, SDA Express Courier S.p.A. ha proceduto al recesso dei contratti di servizio di call center intratte-
nuti con Uptime S.p.A. – società partecipata al 28,57% - e con Gepin Contact S.p.A. - socio di maggioranza in Uptime S.p.A. 
- con effetto dal 1° luglio 2016. 
Gepin ha chiesto a SDA circa 15,5 milioni di euro per ingiustificato recesso e ottenuto un decreto ingiuntivo per circa 3,7 milioni 
di euro per prestazioni non contrattualizzate. Le avverse pretese sono state opposte da SDA in sede giudiziaria.
A dicembre 2016 Gepin e Uptime hanno citato Poste e SDA chiedendone la condanna al pagamento in favore di Uptime in 
liquidazione di circa 66,4 milioni di euro e di Gepin di circa 16,2 milioni di euro quale risarcimento del danno subito. All’udienza, 
tenutasi a ottobre 2017, i legali di Gepin ne hanno comunicato l’intervenuto fallimento.
A settembre 2017 SDA ha sottoscritto l’intero capitale sociale di Uptime che successivamente ha depositato domanda di 
concordato liquidatorio. Il contenzioso da 66,4 milioni di euro di cui sopra nei confronti di SDA e di Poste non risulta riassunto 
nei termini dal liquidatore del fallimento Gepin e conseguentemente, si è pertanto estinto. Si è, ora, in attesa del provvedimento 
definitivo di estinzione del Tribunale civile di Roma.
33