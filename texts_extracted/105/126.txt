Indice generale Indice di sezione
Relazione sulla gestione al 31 dicembre 2017
11. Altre informazioni
11. Altre informazioni
Eventi di rilievo successivi  
al 31 dicembre 2017
Gli accadimenti intervenuti dopo la data di riferimento della Relazione Finanziaria Annuale 2017 sono descritti negli altri para-
grafi del documento. Per eventuali ulteriori approfondimenti si rimanda ai Bilanci di Poste Italiane al 31 dicembre 2017.
Rapporti con parti correlate
Per Parti correlate interne si intendono le entità controllate e collegate, direttamente o indirettamente, da Poste Italiane S.p.A.. 
Per Parti correlate esterne si intendono il controllante MEF e le entità controllate e collegate, direttamente o indirettamente, dal 
MEF stesso. Sono altresì parti correlate i Dirigenti con responsabilità strategiche del Gruppo e i Fondi rappresentativi di piani 
per benefici successivi alla fine del rapporto di lavoro dei dipendenti del Gruppo e delle entità ad esso correlate. Non sono 
intese come Parti correlate lo Stato e i soggetti pubblici diversi dal MEF. Non sono considerati come rapporti con Parti correlate 
quelli generati da Attività e Passività finanziarie rappresentate da strumenti negoziati in mercati organizzati.
Poste Italiane, con l’obiettivo di assicurare la trasparenza e la correttezza sostanziale e procedurale delle operazioni con Parti 
Correlate e Soggetti Collegati si è dotata delle “Linee Guida per la gestione delle operazioni con Parti Correlate e Soggetti 
Collegati”, approvate dal Consiglio di Amministrazione di Poste Italiane S.p.A. nel mese di luglio 2015, redatte in conformità 
con i principi stabiliti dalla Consob nel Regolamento adottato con delibera n. 17221 del 12 marzo 2010 e alla Comunicazione 
n. DEM/10078683 del 24 settembre 2010.
Le medesime Linee Guida recepiscono le norme di cui alla Circolare della Banca d’Italia n. 263/2006, “Nuove disposizioni 
di vigilanza prudenziale per le banche”, Titolo V, Capitolo 5, “Attività di rischio e conflitti di interesse nei confronti di Soggetti 
Collegati” e alla Circolare Banca d’Italia n. 285/2013 (“Disposizioni di Vigilanza”), applicabili a Poste Italiane con riferimento alle 
operazioni poste in essere da BancoPosta con soggetti collegati a Poste.
L’ambito di applicazione delle Linee Guida si differenzia a seconda della normativa applicata ovvero quanto previsto dal 
Regolamento Consob si applica a Poste Italiane (nell’esercizio sia delle attività postali sia di BancoPosta e nell’esecuzione di 
operazioni con Parti Correlate di Poste Italiane effettuate per il tramite di società controllate), mentre la disciplina emanata da 
Banca d’Italia si applica esclusivamente all’operatività del Patrimonio BancoPosta con soggetti collegati di Poste Italiane. La 
versione aggiornata delle Linee Guida è pubblicata sul sito internet di Poste Italiane all’indirizzo https://www.posteitaliane.it/it/
documenti-societari.html. Il documento è riproposto, per la sezione BancoPosta, anche all’indirizzo https://www.posteitaliane.
it/it/documenti-bancoposta.html.
Operazioni di maggiore rilevanza concluse 
nel 2017
Il Consiglio di Amministrazione di Poste Italiane, nella riunione del 20 settembre 2017, acquisito il parere favorevole del Comitato 
Parti Correlate e Soggetti Collegati, ha autorizzato l’operatività di acquisto e vendita a pronti e a termine di titoli governativi 
e/o garantiti dallo Stato Italiano, di pronti contro termine di impiego e raccolta e di derivati finanziari di copertura da parte del 
125