Indice generale Indice di sezione
I Bilanci di Poste Italiane al 31 dicembre 2017
2. Modalità di presentazione dei bilanci, metodologie e principi contabili applicati 
Piani a contribuzione definita
Nei piani a contribuzione definita rientra il TFR limitatamente alle quote maturate a partire dal 1° gennaio 2007 e versate obbliga-
toriamente a un Fondo di Previdenza complementare, ovvero nell’apposito Fondo di Tesoreria istituito presso l’INPS. Nei piani a 
contribuzione definita, gli oneri contributivi sono imputati al Conto economico quando sostenuti, in base al relativo valore nominale. 
Benefici dovuti per la cessazione del rapporto di 
lavoro
I benefici dovuti ai dipendenti per la cessazione del rapporto di lavoro sono rilevati come passività quando l’impresa si impegna 
irrevocabilmente, anche sulla base di consolidati rapporti relazionali ed impegni reciproci con le Rappresentanze Sindacali, a 
concludere il rapporto di lavoro con un dipendente o un gruppo di dipendenti prima della normale data di pensionamento, ovvero 
nei casi in cui il dipendente o un gruppo di dipendenti decida di accettare un’offerta di benefici in cambio della cessazione del 
rapporto di lavoro. I benefici dovuti per la cessazione del rapporto di lavoro sono rilevati immediatamente nel costo del lavoro.
Altri benefici a lungo termine per i dipendenti 
Gli Altri benefici a lungo termine sono costituiti da quei benefici non dovuti interamente entro dodici mesi dal termine dell’eserci-
zio in cui i dipendenti hanno reso la propria attività lavorativa. La variazione netta del valore di tutte le componenti della passività 
intervenuta nell’esercizio viene rilevata interamente nel Conto economico. La valutazione della passività iscritta in bilancio per 
Altri benefici a lungo termine è basata anche sulle conclusioni raggiunte da attuari esterni al Gruppo.
Pagamenti basati su azioni
I beni o servizi acquisiti e le passività assunte per i quali sia previsto il pagamento basato su azioni – regolato per cassa, stru-
menti rappresentativi di capitale, o altri strumenti finanziari – sono rilevati al loro fair value. Nel caso in cui il pagamento avvenga 
per cassa, il fair value della passività è aggiornato a ciascuna data di chiusura del bilancio, registrandone le variazioni a Conto 
economico, sino alla data della sua estinzione. Nel caso di benefici concessi ai dipendenti, la rilevazione avviene durante il 
periodo in cui gli stessi prestano il servizio a cui il compenso è riferibile, nel Costo del lavoro. 
Traduzione di voci espresse in valuta diversa 
dall’euro 
Le transazioni in valuta diversa da quella di conto vengono tradotte in euro in base ai tassi di cambio correnti alla data della tran-
sazione. Gli utili e perdite su cambi, risultanti dalla chiusura delle transazioni in oggetto e dalla traduzione ai cambi di fine esercizio 
delle poste attive/passive monetarie denominate in valuta diversa da quella di conto, vengono imputate al Conto economico.
Riconoscimento dei ricavi
I ricavi sono rilevati al fair value del corrispettivo ricevuto, al netto dei ribassi e degli sconti, in base al principio della compe-
tenza economica. I ricavi delle prestazioni di servizi sono rilevati, quando possono essere attendibilmente stimati, sulla base 
del metodo della percentuale di completamento. I ricavi per attività svolte a favore o per conto dello Stato sono rilevati per 
un ammontare corrispondente a quanto effettivamente maturato sulla base delle leggi o delle convenzioni vigenti, avendo 
comunque riguardo alle disposizioni contenute in provvedimenti di Finanza Pubblica. La remunerazione degli impieghi presso 
il MEF di parte della raccolta in conti correnti è determinata per competenza, sulla base del metodo degli interessi effettivi, e 
classificata tra i Ricavi e proventi nell’ambito dei Ricavi per servizi finanziari. Analoga classificazione è adottata per i proventi dei 
titoli governativi dell’area euro in cui sono impiegati i fondi raccolti su conti correnti da clientela privata. I ricavi relativi alla vendita 
dei beni sono rilevati quando l’impresa ha trasferito all’acquirente i rischi significativi e i benefici connessi alla proprietà dei beni. 
155