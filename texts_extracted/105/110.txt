Indice generale Indice di sezione
Relazione sulla gestione al 31 dicembre 2017
8. Andamento economico, patrimoniale e finanziario di Poste Italiane S.p.A. 
Relazione sulla gestione del Patrimonio 
BancoPosta
Governance del Patrimonio BancoPosta
Con riferimento alla Governance del Patrimonio BancoPosta, le regole di organizzazione, gestione e controllo che ne disciplinano il 
funzionamento sono contenute nell’apposito regolamento del Patrimonio BancoPosta approvato dall’Assemblea straordinaria del 
14 aprile 2011 e da ultimo modificato dall’Assemblea straordinaria del 31 luglio 2015. Per effetto dell’emanazione da parte di Banca 
d’Italia il 27 maggio 2014 di un aggiornamento delle Disposizioni di Vigilanza prudenziali per le banche, a BancoPosta si applicano le 
disposizioni sul governo societario delle banche (Parte Prima, Titolo IV, Capitolo I “Governo societario” della Circolare n. 285). Per ogni 
ulteriore approfondimento sugli assetti di Corporate Governance si rinvia alla “Relazione sul Governo Societario e gli assetti proprietari” 
di Poste Italiane approvata dal Consiglio di Amministrazione e pubblicata sul sito internet della Società, nella sezione Governance.
In data 25 gennaio 2018, il Consiglio di Amministrazione di Poste Italiane S.p.A. ha approvato lo svincolo dal Patrimonio 
BancoPosta delle attività, dei beni e dei rapporti giuridici destinati a confluire in un patrimonio destinato alla monetica e ai ser-
vizi di pagamento che si intende costituire nell’ambito di PosteMobile S.p.A. nonché dell’insieme dei rapporti giuridici inerenti 
le attività di back office e le attività antiriciclaggio, da sottoporre alla definitiva approvazione dell’Assemblea straordinaria degli 
azionisti, previo ottenimento di tutte le autorizzazioni previste dalla normativa, anche regolamentare, vigente. è stata autorizza-
ta, inoltre, la presentazione alla Banca d’Italia dell’istanza autorizzativa alla rimozione del vincolo di destinazione delle attività, 
dei beni e dei rapporti giuridici che costituiscono il ramo d’azienda inerente monetica e i servizi di pagamento.
Controlli interni e gestione dei rischi del 
Patrimonio BancoPosta
Sistema dei controlli interni
Il sistema dei controlli interni è costituito da un insieme organico di regole, procedure e strutture organizzative, finalizzato a 
prevenire o limitare le conseguenze di risultati inattesi e consentire il raggiungimento degli obiettivi strategici, operativi, di con-
formità alle leggi e ai regolamenti applicabili, di corretta e trasparente informativa interna ed esterna. 
Nell’ambito dei principi di riferimento adottati a livello di Gruppo, l’”Ambiente di controllo”, inteso come il contesto generale 
nel quale le risorse aziendali svolgono le attività ed espletano le proprie responsabilità, rappresenta una delle componenti più 
rilevanti del sistema dei controlli. Esso include l’integrità e i valori etici dell’Azienda, la struttura organizzativa, il sistema di attri-
buzione e il relativo esercizio di deleghe e responsabilità, la segregazione delle funzioni, le politiche di gestione e incentivazione 
del personale, la competenza delle risorse e, più in generale, la “cultura” dell’Azienda. Gli elementi che in BancoPosta caratte-
rizzano tale ambito, sono principalmente rappresentati da:
il Codice Etico di Gruppo;
il Modello Organizzativo ex D.Lgs. 231/2001 e le relative procedure aziendali predisposte;
la struttura organizzativa di BancoPosta, costituita da organigrammi, ordini di servizio, comunicazioni e procedure organiz-
zative, che attribuiscono alle funzioni compiti e responsabilità;
il “Regolamento Generale del processo di affidamento di funzioni di BancoPosta a Poste Italiane” che, in esecuzione di 
quanto previsto nel Regolamento del Patrimonio BancoPosta, disciplina l’affidamento di attività del Patrimonio a funzioni di 
Poste Italiane in termini di processi decisionali, contenuto minimo dei Disciplinari esecutivi, livelli di servizio, flussi informativi 
e modalità di controllo;
109