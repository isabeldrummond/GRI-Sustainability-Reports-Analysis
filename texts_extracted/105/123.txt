Indice di sezione Indice generale
Relazione Finanziaria Annuale
Gruppo Poste Italiane | 2017
Autorità Nazionale Anticorruzione (ANAC)
L’ANAC in data 28 settembre 2015 ha trasmesso a Poste un atto di avvio di un procedimento istruttorio volto a verificare le pro-
cedure amministrative svolte per la realizzazione dei lavori di riqualificazione e di adeguamento presso il CMP Sesto Fiorentino 
(FI). L’Autorità ha richiesto a Poste l’invio di una relazione illustrativa in merito allo svolgersi dell’appalto, unitamente alla relativa 
documentazione. In data 17 novembre 2015 il Responsabile del procedimento ha inviato all’ANAC la relazione documentata 
e ha chiesto all’Autorità di essere sentito in audizione. In data 27 gennaio 2016 si è tenuta l’audizione nel corso della quale 
la Società ha reso chiarimenti e precisazioni in merito all’appalto in questione. In data 8 febbraio 2017 si è tenuta un’ulteriore 
audizione e si è tuttora in attesa dell’esito. 
Banca d’Italia 
Nel corso del 2017 è stato condotto dalla Banca d’Italia un accertamento ispettivo - avviato in data 10 febbraio 2017 e conclu-
so il 5 maggio 2017 - ai sensi dell’art. 54, D.lgs. 385/1993, finalizzato ad analizzare i sistemi di governo e controllo e di gestione 
dei rischi operativo e informatico nell’ambito delle attività di BancoPosta. In data 20 luglio 2017 è stato rilasciato il Rapporto 
Ispettivo, al quale Poste Italiane ha dato seguito nei termini mediante invio delle proprie considerazioni nel mese di settembre 
2017 e avviando il relativo piano di interventi di adeguamento.
Inoltre, il 28 settembre 2017 la Banca d’Italia ha avviato, sempre con riferimento all’attività BancoPosta e ai sensi dell’art. 
53 del D.lgs. 231/2007, un accertamento ispettivo in materia di contrasto del riciclaggio su un campione di Uffici Postali. 
L’accertamento, conclusosi l’11 dicembre 2017 è configurabile come un follow-up dell’ispezione in materia condotta nel 2015 
ed è stato finalizzato a valutare l’avanzamento delle iniziative di adeguamento comunicate all’Autorità di Vigilanza. 
CONSOB
Nel corso del 2017, coerentemente con il piano di roll-out avviato a ottobre 2016, sono stati completati i rilasci informatici della 
nuova piattaforma di consulenza guidata che, nel corso dell’anno, è stata gradualmente estesa a tutta la rete Poste Italiane. 
In parallelo, nel corso del secondo semestre 2017, il comparto è stato oggetto di ulteriori interventi di adeguamento volti a 
recepire la Direttiva MiFID2, entrata in vigore il 3 gennaio 2018. Le innovazioni apportate negli assetti procedurali e informatici 
e gli ulteriori interventi previsti nel 2018 per il consolidamento dei presidi aziendali in materia sono stati oggetto di informativa 
specifica alla Consob.
IVASS
Nel corso del 2017 l’IVASS ha condotto un’ispezione ai sensi dell’art.189 del Codice delle Assicurazioni Private (D.Lgs. n. 
209/ 2005) presso Poste Vita avente a oggetto “la verifica della miglior stima delle riserve tecniche (best estimate of liabilities) 
e le assunzioni utilizzate per il calcolo di tale posta e del requisito di solvibilità (SCR), anche in chiave prospettica”. In data 27 
settembre 2017 l’IVASS ha consegnato a Poste Vita l’esito degli accertamenti svolti presso la Compagnia. L’Autorità ha rite-
nuto di non formulare specifiche contestazioni nei confronti della Compagnia e ha concluso l’attività di verifica constatando, 
nel complesso, un soddisfacente livello di implementazione della struttura Solvency II ed emettendo un giudizio parzialmente 
favorevole, formulando alcuni rilievi e osservazioni. In data 25 ottobre 2017 la Compagnia ha pertanto presentato all’IVASS le 
proprie considerazioni in ordine agli approfondimenti e agli interventi correttivi richiesti nel rapporto ispettivo, pianificando una 
serie di attività volte a recepire gli spunti di miglioramento indicati dall’Autorità di Vigilanza. Ad oggi, la realizzazione delle azioni 
previste da parte di Poste Vita è in linea con le tempistiche programmate.
122