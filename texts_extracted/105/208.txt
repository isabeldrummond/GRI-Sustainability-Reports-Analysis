Indice generale Indice di sezione
I Bilanci di Poste Italiane al 31 dicembre 2017
4. Gruppo Poste Italiane Bilancio al 31 dicembre 2017 
Nel dettaglio:
I crediti per compensi del Servizio Universale sono così composti: 
tab. A7.3.1 - Crediti per Servizio Universale
Descrizione 
(milioni di euro) Saldo al 31.12.17 Saldo al 31.12.16
Residuo esercizio 2015 -    67 
Residuo esercizio 2014 -    41 
Residuo esercizio 2012 23  23 
Residuo esercizio 2005 8  8 
Totale 31  139 
Nel corso dell’esercizio 2017 sono stati incassati 370 milioni di euro, di cui 262 milioni di euro relativi a compensi 2017 e 108 
milioni di euro relativi a residui compensi degli esercizi 2015 e 2014. 
Con riferimento al credito per l’esercizio 2012, a fronte di un compenso originariamente rilevato di 350 milioni di euro, l’A-
GCom ha riconosciuto un onere di 327 milioni di euro. Il residuo ammontare di 23 milioni di euro è dunque privo di copertura 
nel Bilancio dello Stato. Avverso la delibera AGCom, in data 13 novembre 2014, la Società ha presentato ricorso al TAR.
Il residuo credito per il compenso dell’esercizio 2005 è stato oggetto di tagli definitivi a seguito delle Leggi finanziarie per gli 
esercizi 2007 e 2008.
Infine, con riferimento al compenso 2013, interamente incassato nell’esercizio 2015, con delibera 493/14/CONS del 9 
ottobre 2014, l’AGCom ha avviato la verifica del relativo costo netto sostenuto da Poste Italiane S.p.A. che, in data 24 luglio 
2015, l’Autorità ha comunicato di estendere anche all’esercizio 2014. All’esito della consultazione pubblica, avviata dall’A-
GCom nel corso dell’esercizio 2016, l’Autorità ha pubblicato la delibera n. 298/17/CONS, nella quale ha quantificato l’onere 
del servizio postale universale per gli esercizi 2013 e 2014 rispettivamente in 393 milioni di euro e 409 milioni di euro, a fronte 
di ricavi rispettivamente di 343 e 277 milioni di euro rilevati nei conti economici della Società per i servizi resi negli esercizi di 
competenza. L’Autorità ha infine stabilito che per gli esercizi oggetto di analisi non è istituito il fondo di compensazione degli 
oneri del servizio universale. Avverso la delibera AGCom, in data 6 novembre 2017, la Società ha presentato ricorso al TAR. 
In data 27 ottobre 2017 l’Autorità ha comunicato l’avvio del procedimento di verifica del costo netto sostenuto dalla Società 
per gli esercizi 2015 e 2016.
I crediti per riduzioni tariffarie elettorali si riferiscono a compensi maturati in esercizi precedenti, oggetto di copertura nel 
Bilancio dello Stato 2017 e nei precedenti, in attesa di approvazione da parte della Commissione Europea. Tali crediti sono 
esposti al lordo dell’incasso di un ammontare non disponibile di 55 milioni di euro, depositato dal MEF nel mese di dicem-
bre 2017 su un conto infruttifero tenuto dalla Società presso la Tesoreria dello Stato e per tale motivo iscritto nei Debiti per 
anticipi ricevuti. Per lo svincolo di quanto depositato dal MEF e l’estinzione dei crediti in commento è necessario attendere il 
parere favorevole della Commissione Europea.
I crediti per la remunerazione della raccolta su c/c si riferiscono esclusivamente a quanto maturato nell’esercizio 2017 
e sono pressoché interamente relativi a depositi di risorse rivenienti da conti accesi dalla Pubblica Amministrazione e di 
pertinenza del Patrimonio BancoPosta.
I crediti per servizi delegati si riferiscono esclusivamente a quanto maturato nell’esercizio e sono relativi alla remunerazio-
ne dei servizi svolti dal BancoPosta per conto dello Stato e disciplinati da apposita Convenzione con il MEF rinnovata il 16 
novembre 2017 per il triennio 2017-2019.
Il Fondo svalutazione crediti verso Controllante riflette le assenze di copertura nel Bilancio dello Stato che non rendono 
possibile l’incasso di talune partite creditorie iscritte sulla base della normativa nonché dei contratti e delle convenzioni in vigore 
all’epoca della rilevazione. Il Fondo non si è movimentato nell’esercizio in commento.
207