Sezione 12 Indice di sezione Indice generale
Relazione Finanziaria Annuale
Gruppo Poste Italiane | 2017
La valorizzazione del suddetto modello di funzionamento, in coerenza con l’esercizio 2016, è effettuata mediante l’utilizzo di 
prezzi di trasferimento. A tal riguardo, i prezzi di trasferimento, comprensivi di commissioni e ogni altra forma di compenso 
dovuta, sono determinati sulla base dei prezzi e delle tariffe praticate sul mercato per funzioni coincidenti o similari, individuati, 
ove possibile, attraverso opportune analisi di benchmark. In presenza di specificità e/o caratteristiche tipiche della struttura di 
Poste Italiane che non consentono di utilizzare un prezzo di mercato comparabile, si utilizza il criterio basato sui costi, sup-
portato da analisi di benchmark volte a verificare l’adeguatezza dell’apporto stimato. In tal caso, è prevista l’applicazione di un 
adeguato mark-up, definito sulla base di opportune analisi condotte su peer comparabili. I prezzi di trasferimento cosi definiti, 
sono rivisitati, a partire dall’esercizio 2017, con cadenza biennale.
Il Collegio Sindacale, ai fini della vigilanza sulla separazione contabile, nel corso del 2017 ha effettuato le verifiche di compe-
tenza in n. 3 riunioni, dando evidenza degli esiti nell’ambito della propria Relazione annuale agli azionisti al 31 dicembre 2017.
4.2 Rapporti con le Autorità
AGCM
In data 9 marzo 2015, è stato avviato nei confronti di Poste Italiane S.p.A., con riferimento al Patrimonio BancoPosta, un 
procedimento per presunta violazione degli artt. 20, 21 e 22 del Codice del Consumo, avente ad oggetto il “Libretto Smart”. 
In data 21 dicembre 2015, l’AGCM ha notificato a Poste Italiane il provvedimento finale in cui la condotta della gemmante è 
stata ritenuta non corretta ed è stata irrogata una sanzione amministrativa di 0,54 milioni di euro, limitata cioè a un decimo del 
valore massimo applicabile, tenuto conto dell’attenuante secondo cui la gemmante Poste Italiane S.p.A. ha consentito l’effet-
tiva fruizione del tasso premiale ai consumatori. Avverso il suddetto provvedimento Poste Italiane S.p.A. ha depositato ricorso 
innanzi al TAR del Lazio che ha rinviato la causa al giudizio di merito. 
Banca d’Italia
Nel corso del 2017 è stato condotto dalla Banca d’Italia un accertamento ispettivo nei confronti di Poste Italiane S.p.A. rife-
rito al Patrimonio BancoPosta - avviato in data 10 febbraio 2017 e concluso il 5 maggio 2017 - ai sensi dell’art. 54, D.lgs.  
385/1993, finalizzato ad analizzare i sistemi di governo e controllo e di gestione dei rischi operativo e informatico. In data 20 
luglio 2017 è stato rilasciato il Rapporto Ispettivo, al quale Poste Italiane S.p.A. ha dato seguito nei termini mediante invio delle 
proprie considerazioni nel mese di settembre 2017 e avviando il relativo piano di interventi di adeguamento.
Inoltre, il 28 settembre 2017 la Banca d’Italia ha avviato, sempre con riferimento all’attività BancoPosta e ai sensi dell’art. 
53 del D.lgs. 231/2007, un accertamento ispettivo in materia di contrasto del riciclaggio su un campione di Uffici Postali. 
L’accertamento, conclusosi l’11 dicembre 2017 è configurabile come un follow-up dell’ispezione in materia condotta nel 2015 
ed è stato finalizzato a valutare l’avanzamento delle iniziative di adeguamento comunicate all’Autorità di Vigilanza.
CONSOB
Nel corso del 2017, coerentemente con il piano di roll-out avviato a ottobre 2016, sono stati completati i rilasci informatici della 
nuova piattaforma di “consulenza guidata” che, nel corso dell’anno, è stata gradualmente estesa a tutta la rete Poste Italiane. 
In parallelo, nel corso del secondo semestre 2017, il comparto è stato oggetto di ulteriori interventi di adeguamento volti a 
recepire la Direttiva MiFID2, entrata in vigore il 3 gennaio 2018. Le innovazioni apportate negli assetti procedurali ed informatici 
e gli ulteriori interventi previsti nel 2018 per il consolidamento dei presidi aziendali in materia sono stati oggetto di informativa 
specifica alla Consob.
430