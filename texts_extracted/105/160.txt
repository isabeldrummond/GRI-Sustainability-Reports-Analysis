Indice generale Indice di sezione
I Bilanci di Poste Italiane al 31 dicembre 2017
2. Modalità di presentazione dei bilanci, metodologie e principi contabili applicati 
Ricavi e crediti commerciali verso lo Stato
Ancorché in misura sensibilmente inferiore rispetto al passato, il Gruppo vanta rilevanti crediti verso la Pubblica Amministrazione. 
La contabilizzazione dei ricavi per attività svolte a favore o per conto dello Stato e delle Pubbliche Amministrazioni è effettuata 
per ammontari corrispondenti a quanto effettivamente maturato, sulla base delle leggi o delle convenzioni vigenti, avendo 
comunque riguardo alle disposizioni contenute in provvedimenti di Finanza Pubblica. Il contesto normativo di riferimento è 
tuttavia suscettibile di modifiche e aggiornamenti, e, come talvolta accaduto in passato, possono intervenire circostanze tali 
da comportare cambiamenti nelle stime effettuate nei precedenti bilanci con effetti sul Conto economico. Il complesso pro-
cesso di definizione delle partite creditorie, non ancora del tutto completato, non consente di escludere che, in esito a futuri 
provvedimenti normativi o a seguito della finalizzazione di contratti scaduti e in corso di rinnovo, i risultati economici dei periodi 
successivi a quello chiuso il 31 dicembre 2017 possano riflettere variazioni delle stime formulate.
Al 31 dicembre 2017, i crediti maturati dal Gruppo Poste Italiane nei confronti delle amministrazioni pubbliche centrali e locali 
ammontano a circa 969 milioni di euro (1.010 milioni di euro al 31 dicembre 2016), al lordo delle svalutazioni. I saldi esposti al 31 
dicembre 2017 e al 31 dicembre 2016, sensibilmente ridotti rispetto al passato, riflettono gli effetti dell’intervenuta ricognizione 
delle principali esposizioni da parte di un tavolo di lavoro congiunto con il MEF – Dipartimento del Tesoro e Ragioneria generale 
dello Stato, conclusosi nel mese di agosto 2015. In particolare, in data 7 agosto 2015, il Ministro dell’Economia e delle Finanze 
ha impegnato “il Ministero ad adoperarsi affinché si pervenga al perfezionamento di tutti gli atti necessari alla corresponsione di 
quanto dovuto secondo modalità e tempi coerenti con l’operazione di privatizzazione (…) ivi comprese le occorrenti coperture 
finanziarie” e ha trasmesso alla Capogruppo una apposita nota a firma del Direttore Generale del Tesoro e del Ragioniere Generale 
dello Stato (di seguito, in breve, “Nota MEF”) con valore di impegno giuridicamente vincolante. Nell’esercizio in commento la quasi 
totalità delle partite creditorie oggetto della Nota MEF hanno trovato regolazione finanziaria come di seguito dettagliato.
Il riepilogo delle posizioni creditorie nei confronti della Pubblica Amministrazione è 
riportato nella tabella che segue.
Crediti  
(milioni di euro) 31.12.2017 31.12.2016
OSU (i) 31 139
Rimborso di riduzioni tariffarie elettorali (ii) 83 83
Remunerazione raccolta su c/c (iii) 25 8
Servizi delegati (iii) 56 28
Distribuzione Euroconvertitori (iii) - 6
Altro 2 3
Crediti commerciali vs Controllante 197 267
Crediti finanziari vs Controllante
per rimborso mutui iscritti nel passivo - 1
Operazioni con azionisti:
Credito annullamento Dec. CE 16/07/08 (iv) 39 45
Totale crediti verso MEF 236 313
Cred. vs Ministeri ed enti pubblici: PdCM per agev.ni editoriali (v) 43 1
Cred. vs Ministeri ed enti pubblici: MISE (vi) 77 75
Altri crediti commerciali vs Pubbliche Amministrazioni (vii) 538 557
Crediti commerciali vs Pubbliche Amministrazioni 658 633
Altri crediti e attività:
Crediti diversi vs Pubblica Amministrazione (viii) 8 8
Crediti su rimborso IRES 55 56
Crediti su rimborso IRAP 12 -
Crediti per imposte correnti e relativi interessi (ix) 67 56
Totale Crediti vs. MEF e Pubblica Amministrazione 969 1.010
159