Indice generale Indice di sezione
Relazione sulla gestione al 31 dicembre 2017
8. Andamento economico, patrimoniale e finanziario di Poste Italiane S.p.A.
legate ai prodotti finanziari di terzi collocati nei primi anni 2000, ascrivibili per 35 milioni di euro all’iniziativa volontaria di tutela 
a favore dei clienti che hanno investito nel Fondo Europa Immobiliare I e l’adeguamento di altre passività dovute a rettifiche e 
conguagli di proventi di esercizi precedenti. 
Le imposte sul reddito passano da 154 milioni di euro del 2016 a 56 milioni di euro nel 2017. Il tax rate totale effettivo nell’e-
sercizio 2017 si attesta al 8,31% di cui il 4,98% riferito all’IRES e il 3,33% all’IRAP. Lo scostamento del tax rate IRES effettivo 
rispetto all’aliquota nominale teorica (passata dal 27,5% del 2016 al 24% dal 1° gennaio 2017 come previsto dalla Legge di 
Stabilità 2016) è principalmente attribuibile al non assoggettamento ad imposta del 95% dei dividendi percepiti da alcune 
società controllate e della plusvalenza realizzata su partecipazioni, soggetti al regime della participation exemption.  Poste 
Italiane S.p.A. al 31 dicembre 2017 ha conseguito Utili per 617 milioni di euro (625 milioni di euro nel 2016).
Il costo del lavoro evidenzia una riduzione del 2,1%, passando da 5.988 milioni di euro del 2016 a 5.865 milioni di euro nel 
2017, per effetto sia della diminuzione della sua componente ordinaria (-107 milioni di euro), in virtù della riduzione degli orga-
nici mediamente impiegati nell’anno (circa 2.700 FTE in meno rispetto all’esercizio precedente), sia degli incentivi all’esodo. 
Contratti di lavoro a tempo determinato (CTD)
Con riferimento alla tematica dei contratti di lavoro a termine, il numero complessivo di CTD per l’anno 2017 è stato di 14.358 
unità (7.036 nel 2016), corrispondenti a 14.166 FTE (6.953 nel 2016), tutti stipulati ai sensi dell’art. 19, comma 1, D.Lgs. 
81/2015. In ragione delle specifiche disposizioni di legge che prevedono appositi limiti percentuali di utilizzo (c.d. clausole di 
contingentamento)20, si evidenzia che l’organico a tempo indeterminato puntuale al 1° gennaio 201721 era di 132.716 risorse 
(138.236 al 1° gennaio 2016) corrispondenti a 128.437 FTE (133.392 al 1° gennaio 2016). 
Si precisa inoltre che il CCNL per il personale non dirigente di Poste Italiane del 30 novembre 2017 ha definito limiti di utilizzo 
diversi da quelli previsti dalla legge e precedentemente adottati dalla Società. A tale specifico riguardo, si segnala che nel 2017 
il numero medio annuo di contratti di lavoro a tempo determinato è stato di 6.540 unità22.
Si riporta di seguito una tabella di dettaglio relativa all’organico a tempo indeterminato, distinto per regione, al 1° gennaio 2018 
ed espresso in FTE.
Organico stabile puntuale al 01/01/2018 (*)
Regione Numero Regione Numero
Abruzzo 3.370 Molise 814
Basilicata 1.153 Piemonte 8.880
Calabria 4.386 Puglia 7.835
Campania 10.403 Sardegna 3.209
Emilia Romagna 8.295 Sicilia 9.148
Friuli Venezia Giulia 2.481 Toscana 8.529
Lazio 18.125 Trentino Alto Adige 1.824
Liguria 3.888 Umbria 1.881
Lombardia 17.312 Valle d’Aosta 260
Marche 3.377 Veneto 8.861
Totale 124.031
(*) Dati espressi in full time equivalent. Organico a tempo indeterminato di Poste Italiane S.p.A. inclusi i comandati.
20. L’art. 23 comma 1, del D.Lgs. n. 81/2015 dispone, tra l’altro, che non possono essere assunti lavoratori a tempo determinato in misura superiore al 20% del 
numero dei lavoratori a tempo indeterminato in forza al 1° gennaio dell’anno di assunzione con un arrotondamento del decimale all’unità superiore qualora 
esso sia uguale o superiore a 0,5.
21. L’organico in forza al 1° gennaio di ogni anno è identico all’organico in essere al 31 dicembre dell’anno precedente.
22. L’art. 22 comma IV, del CCNL per il personale non dirigente di Poste Italiane ammette il ricorso al contratto a tempo determinato “nella misura media annua 
dell’8% dei lavoratori a tempo indeterminato in forza  al 1 gennaio dell’anno di assunzione”; per il 2017 l’8% risulta pari a 10.617 unità e 10.275 FTE.
105