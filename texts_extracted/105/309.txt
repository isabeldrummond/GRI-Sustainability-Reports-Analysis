Indice di sezione Indice generale
Relazione Finanziaria Annuale
Gruppo Poste Italiane | 2017
Il Fondo vertenze con terzi è costituito a copertura delle prevedibili passività, relative a contenziosi di varia natura con 
fornitori e terzi, giudiziali ed extragiudiziali, alle relative spese legali, nonché a sanzioni amministrative, penali e indennizzi nei 
confronti della clientela. Gli accantonamenti dell’esercizio di 90 milioni di euro si riferiscono principalmente al valore stimato 
di nuove passività valutate in base al prevedibile esito. Il fondo di decrementa principalmente per il venir meno di passività 
identificate in passato per 40 milioni di euro e per passività definite per 18 milioni di euro.
Il Fondo vertenze con il personale è costituito a fronte delle passività che potrebbero emergere in esito a contenziosi e 
vertenze di lavoro promossi a vario titolo. Gli assorbimenti netti di 20 milioni di euro, al netto degli accantonamenti per spese 
legali, riguardano l’aggiornamento delle passività stimate e delle relative spese legali tenuto conto sia dei livelli complessivi di 
soccombenza consuntivati in esito ai giudizi, sia dell’applicazione della Legge n. 183 del 4 novembre 2010 (c.d. “Collegato 
lavoro”), che ha introdotto per i giudizi in corso e futuri un limite massimo al risarcimento del danno a favore dei lavoratori con 
“Contratto a Tempo Determinato – CTD” il cui contratto sia convertito giudizialmente a tempo indeterminato. 
Il Fondo oneri del personale è costituito a copertura di prevedibili passività concernenti il costo del lavoro, certe o probabili 
nel loro futuro manifestarsi ma suscettibili di variazioni di stima nella relativa quantificazione. Si incrementa nell’esercizio per il 
valore stimato di nuove passività (85 milioni di euro) e si decrementa per il venir meno di passività identificate in passato (28 
milioni di euro) e per passività definite (119 milioni di euro).
Il Fondo di incentivazione agli esodi riflette la stima delle passività che la Società si è impegnata irrevocabilmente a soste-
nere per trattamenti di incentivazione all’esodo su base volontaria, secondo le prassi gestionali in atto con le Rappresentanze 
Sindacali per un definito numero di dipendenti che risolveranno il loro rapporto di lavoro entro il 31 dicembre 2019.
Il Fondo Buoni Postali Prescritti è stanziato per fronteggiare il rimborso di specifiche serie di titoli anche successivamente 
alla loro prescrizione95. 
Il Fondo oneri fiscali è stanziato per fronteggiare stimate passività in materi tributaria.
Gli Altri fondi per rischi e oneri fronteggiano probabili passività di varia natura, tra le quali i rischi stimati che specifiche 
azioni legali da intraprendersi per lo svincolo di taluni pignoramenti subiti dalla Società risultino insufficienti al recupero 
delle somme, perdite sostenute da società controllate che la Società intende ripianare, la rivendicazione di fitti pregressi su 
beni utilizzati a titolo gratuito dalla Società, il riconoscimento di interessi passivi maturati a favore di taluni fornitori e frodi. 
L’accantonamento dell’esercizio di 39 milioni di euro si riferisce in prevalenza alle prime due fattispecie.
B5 - Trattamento di fine rapporto (1.244 milioni di 
euro)
La movimentazione del TFR è la seguente:
tab. B5 - Movimentazione TFR
(milioni di euro) Esercizio 2017
Saldo al 1° gennaio 1.315 
componente finanziaria 20 
effetto (utili)/perdite attuariali 2 
Quota di competenza dell'esercizio: 22 
Utilizzi dell'esercizio (1) (93)
Saldo al 31 dicembre 1.244 
di cui Patrimonio BancoPosta 17 
(1) Ai fini di raccordo con il Rendiconto Finanziario, nell’esercizio 2017 gli utilizzi del TFR, al netto dell’apporto derivante dall’operazione di fusione per incorporazione 
della controllata Postecom S.p.A., ammontano a 94 milioni di euro.
95. Il fondo Buoni Postali Prescritti fu stanziato nell’esercizio 1998 per fronteggiare il rimborso di specifiche serie di titoli il cui ammontare era stato imputato quale 
provento nei Conti economici di precedenti esercizi in cui era avvenuta la prescrizione. Lo stanziamento fece seguito della decisione aziendale di accordare 
il rimborso di tali buoni anche in caso di prescrizione. Al 31 dicembre 2017, il fondo è rappresentato dal valore attuale di passività complessive del valore 
nominale di 21 milioni di euro di cui si è stimata la progressiva estinzione entro l’esercizio 2043.
308