Indice di sezione Indice generale
Relazione Finanziaria Annuale
Gruppo Poste Italiane | 2017
Qualità del servizio postale universale 
Di seguito si riportano i risultati di qualità conseguiti nel Servizio Universale e i cui obiettivi sono definiti dall’AGCom. Poste 
Italiane trasmette all’Autorità tali risultati salvo quelli relativi alla posta ordinaria, il cui monitoraggio è effettuato dall’organismo 
specializzato indipendente incaricato dall’Autorità medesima9. L’Autorità verifica il rispetto degli obiettivi e pubblica annualmen-
te i risultati, unitamente a quelli rilevati dall’organismo indipendente sulla posta ordinaria.
2017 2016
Prodotto Consegna entro  Obiettivo Risultato Obiettivo Risultato
Posta 1 - Prioritaria 1 giorno 80,0% 82,2% 80,0% 83,9%
Posta 1 - Prioritaria  4 giorni 98,0% 99,1% 98,0% 99,2%
Posta 4 - Ordinaria (1) 4 giorni 90,0% 91,2% 90,0% 96,0%
Posta Massiva  4 giorni 90,0% 96,7% 90,0% 97,0%
Posta Raccomandandata  4 giorni 90,0% 95,1% 90,0% 97,0%
Posta Assicurata  4 giorni 90,0% 99,6% 90,0% 99,8%
Pacco Ordinario  4 giorni 90,0% 92,2% 90,0% 96,8%
(1) Elaborazione su dati certificati da IZI su incarico AGCom.
Servizi di pagamento, mobile e digitale
Contesto normativo e di mercato 
Con il D.Lgs 15 dicembre 2017, n. 218, pubblicato nella Gazzetta Ufficiale n. 10 del 13 gennaio 2018, il Legislatore italiano 
ha recepito la Direttiva (UE) 2015/2366 relativa ai servizi di pagamento nel mercato interno (c.d. PSD2). La creazione di una 
“area unica dei pagamenti” in Europa ha avviato, ormai da anni, un percorso di razionalizzazione e innovazione del mercato 
dei pagamenti che, con l’entrata in vigore della PSD2, subirà una ulteriore accelerazione e un maggiore livello di competizione. 
Le principali novità introdotte dalla PSD2 riguardano l’ampliamento dello spazio competitivo che consente la nascita di nuovi 
strumenti di pagamento e nuovi attori (PSP – Payment Services Provider) in grado di determinare il miglioramento dell’offerta. 
Altro importante aspetto riguarda il rafforzamento delle tutele per gli utilizzatori dei digital payment, sia per ciò che concerne la 
sicurezza, la protezione dei dati e l’autenticazione, sia definendo nuove responsabilità per gli utilizzatori. 
Il mercato italiano dei servizi di pagamento si caratterizza per un marcato dinamismo nel comparto dei pagamenti elettronici 
trainato dai pagamenti via internet (bonifici on line e pagamenti con carte), cresciuti già nel 201610 del 13% rispetto all’anno 
precedente e in generale dalle operazioni con carte di pagamento (2016 vs 2015 +14%); dinamiche sostenute si registrano 
anche per gli addebiti diretti (2016 vs 2015 +16%). Nel complesso, il numero di pagamenti effettuati con strumenti alternativi 
al contante è cresciuto, dal 2015 al 2016, dell’8% confermando la dinamica degli ultimi anni. 
L’innovazione digitale è poi un ulteriore driver di trasformazione del mondo dei pagamenti, il cui mercato registra forti spinte inno-
vative sostenute sia dalla rapida diffusione di nuove tecnologie, che consentono un’offerta in grado di soddisfare nel continuo e 
con elevata flessibilità le esigenze di trasferimenti monetari, sia dal quadro di regole europee, volto a incentivare l’innovazione e la 
concorrenza nell’offerta di servizi di pagamento. Tali sviluppi sono il risultato della trasformazione indotta da internet nell’economia, 
nella finanza e nei comportamenti sociali: più di recente la cd ‘rivoluzione digitale’ è giunta alle soglie della finanza con la nascita 
delle Fintech – Financial Technology Innovation – che, nell’applicare le innovazioni tecnologiche ai servizi finanziari, favoriscono 
nuovi modelli di Business, nuovi canali e nuovi prodotti, soprattutto in ambito e-commerce e mobile-payments.  
9.  Con Delibera 608/16/CONS pubblicata in data 10 gennaio 2017 l’Autorità, all’esito della procedura di gara avviata con Determina 132/16/SAG, ha selezionato 
la Società IZI S.p.A. per il triennio 1° dicembre 2016 - 30 novembre 2019.
10. Rapporto annuale del “Comitato Pagamenti Italia” della Banca d’Italia relativo all’esercizio 2016.
34