Indice generale Indice di sezione
Relazione sulla gestione al 31 dicembre 2017
8. Andamento economico, patrimoniale e finanziario di Poste Italiane S.p.A. 
Le Commissioni nette ammontano a 3.564 milioni di euro (3.537 milioni di euro nel 2016) quale saldo tra:
commissioni attive per 3.629 milioni di euro (3.603 milioni di euro nel 2016), di cui 1.566 milioni di euro legate al servizio 
di raccolta del Risparmio Postale (1.577 milioni di euro nel 2016), 1.046 milioni di euro derivanti da attività di transaction 
banking (1.082 milioni di euro nel 2016), 743 milioni di euro (707 milioni di euro nel 2016) derivanti da altri servizi offerti alla 
clientela (per es. servizi di intermediazione assicurativa e distribuzione di prodotti di finanziamento) e 274 milioni di euro (237 
milioni di euro nel 2016) relativi ai servizi di monetica;  
commissioni passive per 65 milioni di euro (66 milioni di euro nel 2016), prevalentemente connesse all’adesione ai circuiti di 
regolamento delle carte di debito/credito.
Il Margine di Intermediazione si attesta a 5.641 milioni di euro (5.596 milioni nel 2016) e comprende, oltre al Margine di inte-
resse e alle Commissioni nette, l’utile netto da cessione di attività finanziarie per 624 milioni di euro (587 milioni nel 2016), che 
beneficia per 91 milioni di euro di proventi non ricorrenti derivanti dalla vendita di 756.280 azioni di Classe B della Mastercard 
InCorporated (nel 2016 i proventi non ricorrenti accoglievano 121 milioni di euro derivanti dalla cessione dell‘azione Visa 
Europe). 
Gli Oneri operativi netti ammontano a 4.674 milioni di euro ed evidenziano una riduzione rispetto all’esercizio precedente 
(4.692 milioni di euro nel 2016) principalmente per effetto della riduzione delle Altre spese amministrative, che passano da 
4.653 milioni di euro del 2016 a 4.616 milioni di euro e accolgono, per 4.418 milioni di euro (4.457 milioni di euro nell’esercizio 
precedente), i costi regolati dai disciplinari interni con le altre funzioni di Poste Italiane in coerenza con il “Regolamento generale 
del processo di affidamento di funzioni aziendali di BancoPosta a Poste Italiane” e relativi Disciplinari esecutivi per l’esercizio 
2017. Le spese per il personale ammontano a 93 milioni di euro (98 milioni di euro nel 2016) e si riferiscono alle risorse impie-
gate nell’ambito della funzione BancoPosta e rappresentate nella tabella sotto riportata. Di fatto, però, occorre evidenziare 
che il Patrimonio destinato si avvale, nello svolgimento delle proprie attività, dell’apporto delle altre funzioni di Poste Italiane, in 
particolare dei servizi resi dal personale operante nell’ambito degli Uffici Postali e del Contact Center, remunerate attraverso i 
disciplinari con Poste Italiane.
Gli Altri oneri di gestione netti ammontano a 58 milioni di euro (39 milioni di euro nel 2016) e sono principalmente riconducibili 
a perdite operative connesse a operazioni di prelevamento disconosciute dalla clientela. 
Occorre infine rilevare che il Patrimonio BancoPosta, nello svolgimento delle proprie attività si avvale dell’infrastruttura immo-
biliare (per es. utilizzo e gestione degli spazi per lo svolgimento della propria attività operativa) e tecnologica (per es. proget-
tazione e realizzazione nuovi servizi, gestione evolutiva e manutenzione delle applicazioni gestionali e di Business) proprie di 
Poste Italiane S.p.A.. Lo svolgimento di tali attività è regolato dai disciplinari operativi interni e remunerato mediante i prezzi di 
trasferimento riconosciuti dal Patrimonio alle diverse funzioni di Poste.
Organico Patrimonio BancoPosta
Numero medio dei dipendenti (*)
Organico stabile 2017 2016 Variazioni
Dirigenti  55   54  1 1,9%
Quadri  479   460  19 4,1%
Impiegati  1.194   1.310  (116) -8,9%
Totale  1.728 1.824 (96) -5,3%
Organico flessibile
Contratti a tempo determinato 2 3 (1) -33,3%
Totale 2 3 (1) -33,3%
Totale organico stabile e flessibile 1.730 1.827 (97) -5,3%
(*) Dati espressi in Full Time Equivalent.
113