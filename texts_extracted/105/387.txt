Indice di sezione Indice generale
Relazione Finanziaria Annuale
Gruppo Poste Italiane | 2017
Consob
Nel corso del 2017, coerentemente con il piano di roll-out avviato a ottobre 2016, sono stati completati i rilasci informatici della 
nuova piattaforma di consulenza guidata che, nel corso dell’anno, è stata gradualmente estesa a tutta la rete Poste Italiane. 
In parallelo, nel corso del secondo semestre 2017, il comparto è stato oggetto di ulteriori interventi di adeguamento volti a 
recepire la direttiva MiFID2, entrata in vigore il 3 gennaio 2018. Le innovazioni apportate negli assetti procedurali ed informatici 
e gli ulteriori interventi previsti nel 2018 per il consolidamento dei presidi aziendali in materia sono stati oggetto di informativa 
specifica alla Consob.
Autorità Garante per la protezione dei dati 
personali
In data 15 gennaio 2014 il Garante Privacy, al termine di un procedimento avviato nei confronti della Postel S.p.A. nel 2009, 
ha disposto l’applicazione di una sanzione di 0,34 milioni di euro dei cui effetti si era tenuto conto nel bilancio 2013. Contro 
tale disposizione è stato proposto ricorso e istanza di sospensione degli effetti al Tribunale civile di Roma, accolta dal giudice 
con ordinanza del 16 giugno 2014. In data 21 gennaio 2016, il giudice designato ha annullato l’ordinanza di ingiunzione limita-
tamente alla sanzione di 0,1 milioni di euro, rigettando invece le altre eccezioni preliminari di merito. Per effetto della suddetta 
sentenza, al 31 dicembre 2016 le passività di cui si è tenuto conto in bilancio sono state aggiornate. In data 21 marzo 2017 
Equitalia Servizi di riscossione S.p.A. ha notificato una cartella di pagamento in cui oltre a richiedere il pagamento dell’importo 
di 0,24 milioni di euro a titolo di sanzione, come ridotta dalla sentenza del Tribunale di Roma, ha provveduto ad applicare, inter 
alia, una maggiorazione pari a 0,12 milioni di euro. La società ha impugnato la cartella innanzi al Tribunale di Roma chieden-
do altresì la sospensione dell’efficacia esecutiva. In relazione a detta cartella di pagamento, in data 15 giugno 2017 Equitalia 
Servizi di Riscossione S.p.A. ha proceduto presso terzi al pignoramento di somme dovute a Postel dall’INPS ex art. 72-bis 
e 48-bis del DPR n. 602/73. La società, ha provveduto a inoltrare una nuova istanza all’Autorità per chiedere, nelle more 
della decisione sulla domanda cautelare da parte del giudice, una sospensione amministrativa dell’esecuzione della cartella, 
l’udienza è stata fissata per il 18 aprile 2018. Ai sensi e per gli effetti dell’atto di pignoramento presso terzi, INPS, in qualità di 
terzo pignorato, ha provveduto al versamento dell’importo di 0,386 milioni di euro a favore di Equitalia Servizi di Riscossione. 
Autorità Nazionale Anticorruzione
In data 18 novembre 2016, l’Autorità Nazionale Anticorruzione (ANAC) ha notificato a Postel S.p.A. l’avvio di un procedimento 
sanzionatorio conseguente alla segnalazione della Stazione Appaltante Fondimpresa effettuata a seguito dell’esclusione di 
Postel da una gara per l’affidamento dei servizi di gestione digitale e archiviazione di corrispondenza e di documenti. L’importo 
complessivo dell’appalto era pari ad 0,4 milioni di euro. La misura espulsiva si è fondata sul presupposto che Postel, sotto-
posta a verifica ex art. 48, comma 2 del d.lgs. 163/2006, non avrebbe comprovato, entro il termine prescritto, il possesso dei 
requisiti di capacità economico-finanziaria e tecnico-organizzativa richiesti dal Disciplinare. In data 9 agosto 2017, l’Autorità ha 
inviato a Postel e alla Stazione appaltante il provvedimento di archiviazione del procedimento, senza irrogare alcuna sanzione.
386