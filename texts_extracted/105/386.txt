Indice generale Indice di sezione
I Bilanci di Poste Italiane al 31 dicembre 2017 
7. Procedimenti in corso e principali rapporti con le autorità 
Banca d’Italia
Nel corso del 2017 è stato condotto dalla Banca d’Italia un accertamento ispettivo - avviato in data 10 febbraio 2017 e con-
cluso il 5 maggio 2017 - ai sensi dell’art. 54, D.lgs.  385/1993, finalizzato ad analizzare i sistemi di governo e controllo e di 
gestione dei rischi operativo e informatico nell’ambito delle attività di BancoPosta. In data 20 luglio 2017 è stato rilasciato il 
Rapporto Ispettivo, al quale Poste Italiane ha dato seguito nei termini mediante invio delle proprie considerazioni nel mese di 
settembre 2017 e avviando il relativo piano di interventi di adeguamento. 
Inoltre, il 28 settembre 2017 la Banca d’Italia ha avviato, sempre con riferimento all’attività BancoPosta e ai sensi dell’art. 
53 del D.lgs. 231/2007, un accertamento ispettivo in materia di contrasto del riciclaggio su un campione di Uffici Postali. 
L’accertamento, conclusosi l’11 dicembre 2017, è configurabile come un follow-up dell’ispezione in materia condotta nel 2015 
ed è finalizzato a valutare l’avanzamento delle iniziative di adeguamento comunicate all’Autorità di Vigilanza. 
In merito agli accertamenti condotti tra il 2015 e il 2016 dall’Unità di Informazione Finanziaria (UIF) nei confronti di Poste 
Vita S.p.A. in tema di antiriciclaggio ai sensi dell’art. 47 e dell’art. 53, comma 4, del D. Lgs. 231 del 2007, in data 8 luglio 
2016 l’IUF ha notificato alla Compagnia un “Processo verbale di accertamento e contestazione” per violazione dell’obbligo di 
tempestiva segnalazione di operazioni sospette in relazione ad operazioni afferenti a una singola polizza ai sensi dell’art. 41 
del D. Lgs. 231/2007. La violazione contestata può comportare una sanzione sino a un massimo di circa 0,4 milioni di euro. 
La Compagnia ha trasmesso i propri scritti difensivi al Ministero dell’Economia e delle Finanze ed è in attesa di conoscere le 
determinazioni dell’Autorità.
IVASS
In data 20 marzo 2017 l’IVASS ha avviato un’ispezione, terminata in data 28 giugno 2017, ai sensi dell’art. 189 del Codice delle 
Assicurazioni Private (d.lgs. n. 209 del 7 settembre 2005) presso Poste Vita avente ad oggetto “la verifica della miglior stima 
delle riserve tecniche (best estimate of liabilities) e le assunzioni utilizzate per il calcolo di tale posta e per il calcolo del requisito 
di solvibilità (SCR), anche in chiave prospettica”. Poste Vita ha fornito la documentazione richiesta. In data 27 settembre 2017, 
l’IVASS ha consegnato a Poste Vita l’esito degli accertamenti svolti presso la Compagnia. L’Autorità ha ritenuto di non formu-
lare specifiche contestazioni nei confronti della Compagnia e ha concluso l’attività di verifica constatando, nel complesso, un 
soddisfacente livello di implementazione della struttura Solvency II ed emettendo un giudizio parzialmente favorevole, formu-
lando alcuni rilievi ed osservazioni. In data 25 ottobre 2017 la Compagnia ha presentato all’IVASS le proprie considerazioni 
in ordine agli approfondimenti e agli interventi correttivi richiesti nel rapporto ispettivo, pianificando una serie di attività volte a 
recepire gli spunti di miglioramento indicati dall’Autorità di Vigilanza. Ad oggi, la realizzazione delle azioni previste da parte di 
Poste Vita è in linea con le tempistiche programmate.
Con riferimento ad atti notificati dall’IVASS a Poste Vita S.p.A., sono state notificate tre ordinanze di ingiunzione a definizione 
di sette procedimenti di cui due riguardanti la violazione dell’art. 183, comma 1, lett. a), del Codice delle assicurazioni private, 
afferente al pagamento delle prestazioni assicurative oltre il termine di 30 giorni previsto dalle condizioni di contratto, e una 
relativa all’inosservanza dell’articolo 16 del Regolamento IVASS n.35/2010, inerente gli obblighi relativi al termine di riscontro 
alle richieste di informazioni. Risultano, inoltre, pendenti quattro procedimenti avviati dall’IVASS riguardanti, nella quasi totalità, 
alla violazione dell’articolo 183, comma 1, lett. a) del Codice delle assicurazioni private.
Commissione di Vigilanza sui Fondi Pensione 
In data 4 ottobre 2016 la Commissione di Vigilanza sui Fondi Pensione (COVIP) ha avviato una verifica ispettiva sul piano 
individuale pensionistico PostaPrevidenza Valore. Le attività degli ispettori presso gli uffici della Compagnia si sono concluse in 
data 23 marzo 2017. In data 14 luglio 2017 la COVIP ha notificato alla Compagnia la conclusione dell’accertamento ispettivo 
avvenuto in data 30 giugno 2017. Ad oggi non sono pervenuti riscontri da parte dell’Autorità di Vigilanza con riguardo alle 
attività svolte dagli ispettori.
385