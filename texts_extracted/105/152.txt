Indice generale Indice di sezione
I Bilanci di Poste Italiane al 31 dicembre 2017
2. Modalità di presentazione dei bilanci, metodologie e principi contabili applicati 
gas a effetto serra proporzionale alle quote di emissione ricevute: di tale impegno, commisurato al valore di mercato delle quote 
di emissione al momento dell’assegnazione, è data informativa nelle note al bilancio. A fine anno, l’impegno è ridotto o azzerato in 
proporzione alle emissioni di gas a effetto serra effettivamente prodotte e l’eventuale relativo valore residuo, se presente, è indicato 
nelle Ulteriori informazioni del Bilancio. L’acquisto a titolo oneroso o la vendita di quote di emissione sono rilevati nel Conto eco-
nomico dell’esercizio in cui hanno luogo. A fine anno, eventuali quote di emissione in surplus derivanti da acquisti a titolo oneroso 
sono rilevate tra le rimanenze finali al minore tra il costo e il valore netto di realizzo. Eventuali quote di emissione in surplus derivanti 
da assegnazioni gratuite non rilevano ai fini del computo delle rimanenze finali. In caso di eventuali quote di emissione in deficit 
l’onere e la corrispondente passività sono rilevati al termine dell’esercizio di competenza al valore di mercato.
Cassa e depositi BancoPosta
Il denaro e i valori in cassa presso gli Uffici Postali e i depositi bancari funzionali alle attività del Patrimonio BancoPosta sono 
esposti separatamente dalle Disponibilità liquide e mezzi equivalenti in quanto rivenienti dalla raccolta assoggettata a vincolo 
di impiego, o da anticipazioni concesse dalla Tesoreria dello Stato per garantire l’operatività degli Uffici Postali. Tali disponibilità 
non possono essere utilizzate per fini diversi dall’estinzione delle obbligazioni contratte con le operazioni indicate. 
Disponibilità liquide e mezzi equivalenti
Le Disponibilità liquide e mezzi equivalenti includono prevalentemente la cassa, i depositi a vista presso le banche, le somme 
che al 31 dicembre 2017 risultano temporaneamente depositate dalla Capogruppo presso il MEF e altri investimenti a breve 
termine prontamente liquidabili (trasformabili in disponibilità liquide entro novanta giorni dalla data di acquisto). Eventuali sco-
perti di conto corrente sono iscritti nelle passività correnti.
Attività non correnti (o gruppi in dismissione) 
classificate come possedute per la vendita 
e attività operative cessate (discontinued 
operations)
In conformità all’IFRS 5, le attività non correnti, i gruppi in dismissione e eventuali discontinued operations sono valutati al 
minore tra il loro valore contabile e il rispettivo fair value, al netto dei costi di vendita. 
Quando è previsto che, con elevata probabilità, il valore contabile di un’attività non corrente, o di un gruppo in dismissione, 
siano recuperati, nelle loro condizioni attuali, principalmente con un’operazione di vendita o altra forma di dismissione, anziché 
con il loro uso continuativo, e la transazione avrà verosimilmente luogo nel breve termine, l’attività, o il gruppo in dismissione, 
sono classificati come posseduti per la vendita e per la dismissione nelle apposite voci dello Stato patrimoniale. L’operazione 
è ritenuta altamente probabile, quando il Consiglio di Amministrazione della Capogruppo, o, per quanto di competenza, di una 
entità controllata, si è impegnato in un programma per la dismissione dell’attività (o del gruppo in dismissione), e sono state 
avviate le attività per individuare un acquirente e completare il programma. Le operazioni di vendita comprendono le permute 
di attività non correnti con altre attività non correnti laddove lo scambio abbia sostanza commerciale. 
Le attività non correnti e le attività nette dei gruppi in dismissione possedute per la vendita e la dismissione costituiscono 
discontinued operations se, alternativamente: i) rappresentano un importante ramo autonomo di attività o area geografica di 
attività, ii) fanno parte di un unico programma coordinato di dismissione di un importante ramo autonomo di attività o un’a-
rea geografica di attività, ovvero, iii) sono una controllata acquisita esclusivamente in funzione di una rivendita. I risultati delle 
discontinued operations, nonché l’eventuale plusvalenza/minusvalenza realizzata a seguito della dismissione, sono indicati 
distintamente nel Conto economico in un’apposita voce, al netto dei relativi effetti fiscali. I valori economici delle discontinued 
operations sono indicati anche per gli esercizi posti a confronto.
151