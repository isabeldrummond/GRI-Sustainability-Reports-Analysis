Indice generale Indice di sezione Sezione 12
Rendiconto separato del Patrimonio BancoPosta al 31 dicembre 2017
Nota integrativa - Parte L
Modalità di valutazione del Fair value ed effetti economici
Primo Ciclo 2016-2018
Il numero di Phantom stock per il Primo Ciclo del Piano in essere alla data del 31 dicembre 2017 per 3 Beneficiari è di 22.278 
unità. La valutazione, effettuata utilizzando un modello di simulazione Monte Carlo, è stata affidata ad un esperto esterno. 
Secondo Ciclo 2017-2019
Il numero di Phantom stock complessivamente assegnate per il Secondo Ciclo del Piano a 5 Beneficiari è di 36.022 unità. La 
valutazione, effettuata utilizzando un modello di simulazione Monte Carlo, è stata affidata ad un esperto esterno.
Sistemi di incentivazione a breve termine: MBO
La Banca d’Italia, il 27 maggio 2014, ha emanato le Disposizioni di Vigilanza per BancoPosta (Parte IV, Cap. I, “BancoPosta” 
inserita nella Circolare n. 285 del 17 Dicembre 2013 “Disposizioni di Vigilanza prudenziale per le banche”) che, tenuto conto 
delle peculiarità normative e operative dell’attività di BancoPosta, hanno reso applicabile al Patrimonio destinato la disciplina 
prudenziale delle banche, tra cui, la normativa in materia di politiche di remunerazione e incentivazione (Parte Prima, Titolo 
IV, Capitolo 2 “Politiche e prassi di remunerazione e incentivazione” della Circolare n. 285 sopra richiamata). Tali disposizioni 
prevedono che parte dei premi erogati ai “Risk Takers” del Patrimonio BancoPosta venga attribuita mediante l’assegnazione 
di strumenti finanziari, in un orizzonte temporale pluriennale. Conseguentemente, con riferimento ai sistemi di incentivazione 
manageriale del Patrimonio BancoPosta, ove l’incentivo risulti superiore ad una soglia di materialità, il sistema di incentivazione 
manageriale MBO prevede l’assegnazione del 50% dell’incentivo sotto forma di Phantom Stock, ovvero unità rappresentative 
del valore dell’azione di Poste Italiane S.p.A., e l’applicazione di meccanismi di differimento:
per il 60% dell’incentivo su 5 anni pro-rata, per il personale più rilevante che beneficia sia del sistema di incentivazione a 
breve termine sia di quello a lungo termine;
per il 40% su 3 anni pro-rata, per il restante personale più rilevante.  
L’attribuzione delle Phantom Stock è subordinata alla sussistenza di una Condizione Cancello (Redditività di Gruppo: EBIT 
gestionale) e di Condizioni di Accesso come segue:
Parametro di adeguatezza patrimoniale, identificato nel CET 1 livello soglia approvato nel Risk Appetite Framework (RAF);
Parametro di liquidità a breve termine, identificato nel LCR livello soglia approvato nel Risk Appetite Framework (RAF).
L’erogazione della parte differita avverrà ogni anno a condizione che vengano rispettati i requisiti di patrimonializzazione e di liqui-
dità del Patrimonio BancoPosta. Gli effetti economici e patrimoniali sono contabilizzati nel periodo di maturazione degli strumenti. 
Modalità di valutazione del Fair value ed effetti economici
Al 31 dicembre 2017, il numero di Phantom Stock è stato stimato sulla base delle migliori informazioni disponibili, allo scopo di rile-
vare il costo del servizio ricevuto. La valutazione è stata affidata ad un esperto esterno ed effettuata secondo le miglior prassi di mer-
cato. Il costo rilevato per l’esercizio 2017 è stato di circa 0,2 milioni di euro, equivalente alla passività iscritta tra i debiti del personale.
Parte L – Informativa di settore
I flussi economici generati dall’operatività del Patrimonio BancoPosta e le performance relative sono riflessi in un modello di 
reportistica interna, fornita periodicamente al vertice aziendale, che non prevede la distinzione degli stessi in differenti settori. I 
risultati del Patrimonio BancoPosta sono pertanto valutati dal vertice aziendale come rivenienti da un unico settore di business.
Inoltre, come previsto dall’IFRS 8.4, qualora il fascicolo di bilancio contenga, oltre al bilancio separato della controllante, anche 
il bilancio consolidato, l’informativa di settore deve essere presentata solo con riferimento al bilancio consolidato.
543