Indice generale Indice di sezione
I Bilanci di Poste Italiane al 31 dicembre 2017 
5. Poste Italiane S.p.A. Bilancio al 31 dicembre 2017 
Nel portafoglio degli strumenti disponibili per la vendita sono compresi titoli a tasso fisso per un ammontare di 2.500 milioni di 
euro (di cui 1.000 milioni di euro acquistati nell’esercizio 2017) emessi da Cassa Depositi e Prestiti S.p.A. e garantiti dallo Stato 
italiano (al 31 dicembre 2017 fair value complessivo di 2.485 milioni di euro).
I titoli indisponibili consegnati in garanzia a controparti a fronte di operazioni di finanziamento e di copertura sono indicati nella 
nota 11 – Ulteriori Informazioni.
Investimenti in azioni
Sono rappresentati:
per 37 milioni di euro, dal fair value di 32.059 azioni privilegiate di Visa Incorporated (Series C Convertible Participating 
Preferred Stock) assegnate a seguito del perfezionamento dell’operazione di cessione dell’azione di Visa Europe Ltd a Visa 
Incorporated avvenuta il 21 giugno 2016; tali titoli azionari sono convertibili in azioni ordinarie in base al rapporto di 13,89389 
azioni ordinarie ogni azione di Classe C e opportunamente scontate a un idoneo tasso per tener conto della loro illiquidità in 
quanto convertibili in più tranches a partire dal quarto anno dal closing e sino al dodicesimo anno; 
per 4 milioni di euro, dal fair value di ulteriori 11.144 azioni di Classe C della Visa Incorporated; tali titoli azionari non sono 
oggetto di quotazione in un mercato regolamentato ma, in caso di alienazione, sono immediatamente convertibili in titoli di 
Classe A (rapporto di conversione di quattro azioni ordinarie ogni azione di Classe C), regolarmente quotati sul New York 
Stock Exchange.
L’oscillazione complessiva del fair value nell’esercizio in commento è positiva per 11 milioni di euro ed è rilevata nell’apposita 
riserva di Patrimonio netto (nota B3).
Infine, nel corso dell’ultimo trimestre dell’esercizio 2017, Poste Italiane S.p.A. ha alienato in più soluzioni, e previa conversione 
in azioni di Classe A, le 756.280 azioni di Classe B della Mastercard Incorporated di sua proprietà. L’operazione in oggetto ha 
generato una plusvalenza di complessivi 91 milioni di euro, rilevata come provento da realizzo di natura non ricorrente e iscritta 
nella voce Proventi diversi derivanti da operatività finanziaria.
89. Sino alla data della completa conversione delle azioni assegnate in azioni ordinarie, il tasso di conversione potrà essere ridotto a seguito del manifestarsi di 
passività della Visa Europe Ltd ritenute oggi solo potenziali.
289