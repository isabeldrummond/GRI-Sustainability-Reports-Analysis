Indice generale Indice di sezione
I Bilanci di Poste Italiane al 31 dicembre 2017
2. Modalità di presentazione dei bilanci, metodologie e principi contabili applicati 
Fondi per rischi e oneri
Il Gruppo accerta nei Fondi per rischi e oneri le probabili passività riconducibili a vertenze e oneri con il personale, fornitori, terzi 
e, in genere, gli altri oneri derivanti da obbligazioni assunte. Tali accertamenti comprendono, tra l’altro, la valutazione di passi-
vità che potrebbero emergere da contenziosi e procedimenti di diversa natura, degli effetti economici di pignoramenti subìti e 
non ancora definitivamente assegnati, nonché di prevedibili conguagli o rimborsi da corrispondere alla clientela nei casi in cui 
non siano definitivamente determinati.
Il calcolo degli accantonamenti a Fondi per rischi e oneri comporta l’assunzione di stime basate sulle correnti conoscenze di 
fattori che possono modificarsi nel tempo, potendo generare esiti finali anche significativamente diversi da quelli tenuti in conto 
nella redazione dei presenti bilanci.
Impairment test unità generatrici di flussi di 
cassa e partecipazioni 
Sul valore degli avviamenti e sugli altri attivi immobilizzati sono svolte le analisi previste dai principi contabili di riferimento volte 
a verificare l’eventuale necessità di impairment. 
L’effettuazione dei test comporta l’assunzione di stime che dipendono da fattori che possono cambiare nel corso del tempo, 
con conseguenti effetti anche significativi rispetto alle valutazioni effettuate negli esercizio precedenti.
In particolare, per la Capogruppo il test di impairment è stato svolto sul segmento Corrispondenza, Pacchi e Distribuzione al 
quale non sono allocati Avviamenti. Ciascuna altra società del Gruppo è considerata una separata unità generatrice di flussi 
finanziari. Gli Avviamenti iscritti sono dettagliati nella tabella A3.2.
Per l’esecuzione degli impairment test al 31 dicembre 2017, si è fatto riferimento alle risultanze dei piani quinquennali delle 
unità organizzative interessate o comunque alle più recenti previsioni disponibili. I dati dell’ultimo anno di Piano sono stati uti-
lizzati per la previsione dei flussi di cassa degli anni successivi con un orizzonte temporale illimitato. È stato quindi applicato il 
metodo DCF (Discounted Cash Flow) ai valori risultanti. Per la determinazione dei valori d’uso, il NOPLAT (Net Operating Profit 
Less Adjusted Taxes) è stato capitalizzato utilizzando un appropriato tasso di crescita e attualizzato utilizzando il relativo WACC 
(Weighted Average Cost of Capital)48. 
Con riguardo alla sola Poste Italiane S.p.A., sono state altresì effettuate le analisi di impairment sul valore delle partecipazioni. 
La metodologia e i parametri di riferimento per l’esecuzione del test sono in linea con quanto descritto per avviamenti e altri 
attivi immobilizzati. Per le evidenze emerse dai test si rinvia alla nota 5.3 – A4 Partecipazioni.
Avviamento 
L’Avviamento è almeno annualmente oggetto di verifica al fine di accertare l’esistenza di eventuali riduzioni di valore da rilevare 
a Conto economico. 
In particolare, la verifica in oggetto comporta l’allocazione dell’avviamento alle unità generatrici di flussi finanziari e la successiva 
determinazione del relativo valore recuperabile; se il valore recuperabile risulta inferiore al valore contabile delle unità generatrici 
di flussi finanziari, si procede a una svalutazione dell’avviamento allocato alle stesse. L’allocazione dell’avviamento alle unità 
generatrici di flussi finanziari e la determinazione del loro fair value comporta l’assunzione di stime che dipendono da fattori che 
possono cambiare nel tempo, con conseguenti effetti anche significativi rispetto alle valutazioni effettuate.
48. Per le valutazioni al 31 dicembre 2017 si è assunto un tasso di crescita di lungo periodo pari all’1,4% mentre i WACC, determinati coerentemente con le migliori 
prassi di mercato e per Settore Operativo, sono compresi tra un valore minimo del 5,71% e un valore massimo del 6,74%. Il costo del capitale proprio (Ke) è 
del 6,74% per l’attività bancaria e del 7,24% per l’attività di gestione del risparmio. 
161