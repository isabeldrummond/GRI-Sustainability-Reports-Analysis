Indice generale Indice di sezione
Relazione sulla gestione al 31 dicembre 2017
7. Gestione dei rischi
7. Gestione dei rischi
Il Gruppo ha adottato, nell’ambito del Sistema di Controllo Interno e di Gestione dei Rischi (SCIGR), un modello di Risk 
Management di Gruppo (RMG) basato sul framework Enterprise Risk Management (ERM), in linea con i requisiti di autodisci-
plina delle società quotate e con le best practice a livello nazionale e internazionale. 
Con l’obiettivo di garantire una maggiore governance dei processi di gestione del rischio e renderli più efficienti, nel corso del 
2017 è stato costituito un presidio di riferimento unico per il governo e la gestione di tutti i rischi in ottica di Gruppo, la funzione 
Governo dei Rischi di Gruppo (GRG), che si avvale del contributo delle unità specialistiche a suo diretto riporto (presidi diretti), 
nonché degli altri presidi di rischio (presidi indiretti) presenti in Poste Italiane (ivi incluso il Patrimonio BancoPosta) e nelle società 
del Gruppo. Con particolare riferimento ai rischi di natura finanziaria, GRG si avvale di un referente unico che coordina le fun-
zioni di Risk Management delle Società sottoposte a vigilanza.   
La funzione Governo dei Rischi di Gruppo ha in particolare il compito di 
assicurare, attraverso un processo strutturato e integrato, l’individuazione, valutazione e monitoraggio dei rischi strategici, 
reputazionali, operativi, di non conformità alle norme, finanziari e assicurativi;
garantire l’armonizzazione e l’integrazione dei modelli e dei flussi informativi tra i presidi specialistici di secondo livello, le 
società del gruppo e gli organi di controllo anche attraverso l’implementazione di una piattaforma integrata e trasversale per 
i diversi ambiti di rischio;
promuovere la diffusione della cultura del risk management a ogni livello aziendale.
Le unità di presidio specialistiche, a loro volta, operano in coerenza con gli standard di Gruppo definiti da GRG, assicurando 
la condivisione delle informazioni a livello consolidato, fermo restando il rispetto degli specifici adempimenti normativi che 
regolano il proprio ambito di competenza. 
Con riferimento al compito di assicurare la gestione dei rischi attraverso un processo strutturato e integrato, la funzione GRG 
ha definito il processo di Risk Management di Gruppo (RMG), articolato nelle seguenti fasi:
Indirizzo nella gestione dei rischi: il Consiglio di Amministrazione di Poste Italiane S.p.A., previo parere del Comitato Controllo, 
Rischi e Sostenibilità (CCRS), definisce gli indirizzi nella gestione dei rischi di gruppo, in modo che i principali rischi risultino 
correttamente identificati, nonché adeguatamente misurati, gestiti e monitorati. Inoltre, il CdA, nell’esercizio delle proprie 
responsabilità e del proprio ruolo di indirizzo, determina, previo parere del CCRS, il grado di compatibilità di tali rischi con 
una gestione dell’impresa coerente con gli obiettivi strategici;
Definizione e aggiornamento framework RMG: la funzione GRG, con frequenza normalmente annuale, rivede e aggiorna gli 
strumenti e le metodologie di analisi dei rischi, in coerenza con l’evoluzione del Business, del contesto normativo di riferi-
mento e delle leading practice;
Goal Analysis & Risk Briefing: almeno annualmente e con il supporto dei presidi specialistici, la funzione GRG analizza gli 
obiettivi e i relativi processi aziendali e procede all’identificazione preliminare dei rischi che possono minacciare il raggiungi-
mento dei principali obiettivi;
Risk Assessment Integrato (Identification, Valuation, Aggregation & Prioritization): GRG, sulla base della mappatura prelimi-
nare dei rischi della precedente fase, integra e approfondisce con i Risk Owner e tramite le unità di presidio specialistiche, le 
principali aree di rischio del Gruppo, allo scopo di identificare, descrivere, valutare e rappresentare in modo organico e per 
rilevanza i rischi;
Risk Treatment: per i rischi identificati e valutati nella fase di Risk Assessment vengono definite, con periodicità almeno 
annuale, le strategie di trattamento più opportune, in coerenza con il livello di propensione al rischio. In particolare, i Risk 
Owner identificano sulla base dell’ordine di priorità dei rischi e di un’analisi costi-benefici condivisa con la funzione GRG, le 
strategie di trattamento più appropriate per i rischi di loro competenza;
Risk Monitoring & Reporting: il monitoraggio dell’andamento del profilo di rischio del Gruppo viene effettuato periodicamente 
nel corso dell’anno dalla funzione GRG con il contributo dei diversi presidi specialistici, attraverso specifici indicatori, definiti 
nella precedente fase di Risk Treatment, ai quali vengono eventualmente affiancati studi ed approfondimenti ad hoc ritenuti 
necessari per una migliore comprensione dei rischi monitorati e per l’individuazione di eventuali rischi emergenti. 
I principali rischi che derivano dalle attività del Gruppo sono descritti nella Dichiarazione consolidata di carattere non finanziario, 
cui si rimanda. Con riferimento invece ai rischi di natura finanziaria e assicurativi si rimanda ai Bilanci di Poste Italiane al 31 
dicembre 2017 – Analisi e presidio dei rischi. 
103