Indice generale Indice di sezione
I Bilanci di Poste Italiane al 31 dicembre 2017
2. Modalità di presentazione dei bilanci, metodologie e principi contabili applicati 
IFRS 9 - Strumenti finanziari
Il progetto di implementazione del nuovo principio contabile IFRS 9 – Financial Instruments (di seguito il “Progetto IFRS 9” o sem-
plicemente il “Progetto”) del Gruppo Poste Italiane è stato condotto dalla Capogruppo con il coinvolgimento di tutte le società 
direttamente o indirettamente controllate, e l’ausilio di un consulente di provata competenza e professionalità. Gli obiettivi del 
progetto IFRS 9 sono stati: i) identificare le aree di impatto del principio (classificazione e misurazione degli strumenti finanziari, 
modalità di impairment e infine hedge accounting sulla base delle nuove regole), ii) determinare gli effetti quantitativi e qualitativi 
della transizione, iii) individuare e implementare le soluzioni applicative e organizzative per una gestione a regime organica, efficace 
e coerente all’interno del Gruppo. Coerentemente, il Progetto, che ha ripercorso gli ambiti identificati dal principio (Classification 
& Measurement, Impairment e Hedge Accounting), si è articolato in tre fasi successive: i) Assessment (conclusasi il 30 giugno 
2017), ii) Design (conclusasi il 30 settembre 2017) e iii) Implementation (conclusasi, per gli aspetti principali, il 31 dicembre 2017 
con l’adozione di una Linea Guida IFRS 9). Le attività di adeguamento degli applicativi informatici sono state realizzate nel rispetto 
dei processi e delle procedure di cui la funzione dei Sistemi Informativi di Poste Italiane si è dotata.
Come noto, l’implementazione dell’IFRS 9 richiede l’applicazione di nuovi criteri e metodologie contabili, che spesso si basano su 
complesse valutazioni soggettive e stime legate all’esperienza storica specifica aziendale, e su assunzioni che vengono, di volta in 
volta, considerate ragionevoli e realistiche in funzione delle relative circostanze. L’applicazione di tali stime e assunzioni influenza 
i valori indicati nei prospetti contabili e nell’informativa fornita. Pertanto, i valori per cui sono state utilizzate le suddette stime e 
assunzioni possono differire da quelli che saranno indicati nelle future relazioni finanziarie periodiche, a causa dell’incertezza che 
caratterizza talune delle assunzioni e condizioni sulle quali si basano le stime. Le stime e le assunzioni sono riviste periodicamente 
e gli effetti di ogni variazione sono riflessi contabilmente nell’esercizio in cui avviene la revisione di stima, se tale revisione influenza 
solo l’esercizio corrente, o anche nei periodi successivi se la revisione influenza il periodo corrente e quelli futuri. 
Linea Guida IFRS 9
Nella parte finale della terza fase del Progetto, in data 13 dicembre 2017 il Consiglio di Amministrazione di Poste Italiane ha 
approvato una specifica Linea Guida IFRS 9, redatta con l’obiettivo di definire i seguenti indirizzi di “alto livello”:
le scelte di Business Model da adottare a livello di Gruppo;
l’approccio metodologico di stima dell’impairment per gli strumenti finanziari, sinteticamente riferibile all’area titoli e all’area 
crediti (e dunque le modalità di valutazione delle perdite attese);
i criteri di stage allocation ai fini dell’allocazione degli strumenti finanziari nei relativi stage sulla base del deterioramento del 
merito creditizio;
le scelte in ambito Hedge Accounting.
Nella medesima seduta del 13 dicembre 2017, il Consiglio di Amministrazione della Capogruppo ha altresì approvato un 
aggiornamento della Linea Guida della Gestione Finanziaria di Poste Italiane, che, nel rispetto delle specifiche disposizioni di 
vigilanza prudenziale emanate dalla Banca d’Italia, si applica anche al Patrimonio Destinato BancoPosta. L’aggiornamento si è 
reso necessario per tener conto della evoluzione sia dell’assetto organizzativo e di business del Gruppo, caratterizzato da una 
gestione strategica unitaria ed integrata, sia delle condizioni dei mercati finanziari e per rendere coerente l’approccio, l’opera-
tività e gli aspetti di carattere formale a quanto previsto e introdotto dal nuovo principio IFRS 9. 
Di seguito, sono riportati gli aspetti più significativi formalizzati nell’ambito della Linea Guida IFRS 9 per Classification and 
Measurement, Impairment e Hedge Accounting.
Classification and Measurement
La Linea Guida IFRS 9 ha previsto che i Business Model debbano riflettere le modalità con cui determinati insiemi di strumenti 
finanziari vengono gestiti unitariamente al fine di raggiungere predeterminati obiettivi di business. I Business Model individuati 
devono essere coerenti con quanto definito dal principio contabile e pertanto:
Hold to Collect (HTC): nel quale l’attività finanziaria è posseduta al fine di percepire i flussi finanziari contrattuali per capitale 
ed interessi, con vendite poco frequenti e/o scarsi volumi;
171