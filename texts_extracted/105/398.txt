Indice generale Indice di sezione
I Bilanci di Poste Italiane al 31 dicembre 2017 
11. Ulteriori informazioni
Entità strutturate non consolidate
Al fine di disporre di forme di impiego il più possibili coerenti con i profili di rischio e rendimento delle polizze emesse, assi-
curando flessibilità ed efficienza della gestione, in taluni casi Poste Vita S.p.A. ha acquistato quote superiori al 50% della 
massa amministrata di alcuni Fondi di investimento. Per tali fattispecie sono state svolte le analisi previste dai principi contabili 
internazionali al fine di verificare l’esistenza o meno del controllo. Gli esiti delle analisi condotte su tali Fondi inducono a conclu-
dere che la Compagnia non eserciti alcun potere di controllo nell’accezione prevista dalle disposizioni dell’IFRS 10 – Bilancio 
consolidato. Tali Fondi rientrano tuttavia nella definizione di Entità strutturate non consolidate: un’entità strutturata è una entità 
configurata in modo che i diritti di voto o similari non siano il fattore preponderante per stabilire chi controlla l’entità, come nel 
caso in cui i diritti di voto si riferiscano solo ad attività amministrative e le relative attività operative siano dirette mediante accordi 
contrattuali. Nel corso del 2017, pur mantenendo una complessiva moderata propensione al rischio, è proseguito il graduale 
processo di diversificazione degli investimenti, già avviato nel 2015 e nel 2016, attraverso l’incremento degli impieghi in fondi 
multiasset aperti armonizzati di tipo UCITs, in particolare appartenenti alla Sicav “MULTIFLEX”.
397