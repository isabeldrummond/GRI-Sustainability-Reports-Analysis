Sezione 12 Indice di sezione Indice generale
Relazione Finanziaria Annuale
Gruppo Poste Italiane | 2017
Per parti correlate esterne si intendono il controllante MEF e le entità controllate e collegate, direttamente o indirettamente, 
dal MEF stesso. Sono altresì parti correlate esterne i Dirigenti con responsabilità strategiche di Poste Italiane S.p.A. e i Fondi 
rappresentativi di piani per benefici successivi alla fine del rapporto di lavoro dei dipendenti del Patrimonio destinato e delle 
entità ad esso correlate. Non sono intese come parti correlate lo Stato e i soggetti pubblici diversi dal MEF. Non sono consi-
derati come rapporti con parti correlate quelli generati da Attività e Passività finanziarie rappresentate da strumenti negoziati 
in mercati organizzati.
Benefici ai dipendenti
Benefici a breve termine 
I benefici a breve termine per i dipendenti sono benefici che si prevede siano liquidati interamente entro dodici mesi dal termine 
dell’esercizio nel quale i dipendenti hanno prestato la relativa attività lavorativa. Tali benefici includono: salari, stipendi, oneri 
sociali, indennità sostitutive di ferie e di assenze per malattia.
L’ammontare non attualizzato dei benefici a breve termine che si prevede dovranno essere pagati al dipendente in cambio 
dell’attività lavorativa prestata durante un periodo amministrativo deve essere rilevato, per competenza, nel costo del lavoro.
Benefici successivi alla fine del rapporto di lavoro
I benefici successivi alla fine del rapporto di lavoro si suddividono in due fattispecie: Piani a benefici definiti e Piani a contribu-
zione definita. 
Nei Piani a benefici definiti, poiché l’ammontare del beneficio da erogare è quantificabile soltanto dopo la cessazione del 
rapporto di lavoro, i relativi effetti economici e patrimoniali sono rilevati in base a calcoli attuariali conformemente allo IAS 19. 
Nei Piani a contribuzione definita, gli oneri contributivi sono imputati al Conto economico quando essi sono sostenuti in base 
al relativo valore nominale. 
Piani a benefici definiti
Nei Piani a benefici definiti rientra il Trattamento di fine rapporto dovuto ai dipendenti, ai sensi dell’art. 2120 del Codice Civile, 
per la parte maturata fino al 31 dicembre 2006119. Infatti, a seguito della riforma della previdenza complementare, dal 1° 
gennaio 2007 le quote di TFR maturate sono versate obbligatoriamente in un Fondo di previdenza complementare, ovvero 
nell’apposito Fondo di Tesoreria istituito presso l’INPS. Pertanto i benefici definiti di cui è debitore il Patrimonio BancoPosta 
nei confronti del dipendente riguardano esclusivamente la passività accumulata sino al 31 dicembre 2006.
Tale passività è proiettata al futuro con il “metodo della proiezione unitaria” (Projected Unit Credit Method) per calcolare il 
probabile ammontare da pagare al momento della risoluzione del rapporto di lavoro, ed è poi attualizzata per tener conto 
del tempo che trascorrerà prima dell’effettivo pagamento. La valutazione della passività iscritta nel Rendiconto separato è 
basata anche sulle conclusioni raggiunte da attuari esterni. Il calcolo tiene conto del TFR maturato per prestazioni di lavoro 
già effettuate ed è basato su ipotesi attuariali che riguardano principalmente: le basi demografiche (ad esempio, la rotazione 
e la mortalità dei dipendenti) e finanziarie (ad esempio, il tasso di inflazione e il tasso di attualizzazione con una scadenza 
coerente con quella attesa dell’obbligazione). Poiché il Patrimonio BancoPosta non è debitore delle quote di TFR maturate 
dopo il 31 dicembre 2006, dal calcolo attuariale del TFR è esclusa la componente relativa alla dinamica salariale futura. A 
ogni scadenza, gli utili e perdite attuariali, definiti per differenza tra il valore di bilancio della passività e il valore attuale degli 
impegni del Patrimonio BancoPosta a fine periodo, dovuti al modificarsi dei parametri attuariali appena descritti, sono impu-
tati direttamente a Patrimonio netto. 
Piani a contribuzione definita
Nei Piani a contribuzione definita rientra il Trattamento di fine rapporto dovuto ai dipendenti, ai sensi dell’art. 2120 del Codice 
Civile, limitatamente alle quote di TFR maturate a partire dal 1° gennaio 2007 e versate obbligatoriamente in un Fondo di 
previdenza complementare, ovvero nell’apposito Fondo di Tesoreria istituito presso l’INPS. Nei piani a contribuzione definita, 
gli oneri contributivi sono imputati al Conto economico quando sostenuti, in base al relativo valore nominale.
119.  Nel caso in cui, a seguito dell’entrata in vigore della nuova normativa, il dipendente non abbia esercitato alcuna opzione circa le modalità di impiego del TFR 
maturando, la passività è rimasta in capo all’azienda sino al 30 giugno 2007, ovvero sino alla data, compresa tra il 1° gennaio 2007 e il 30 giugno 2007, in 
cui è stata esercitata una specifica opzione. In assenza di esercizio di alcuna opzione, dal 1° luglio 2007 il TFR in maturazione è versato in apposito Fondo 
di previdenza complementare.
438