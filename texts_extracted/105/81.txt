Indice di sezione Indice generale
Relazione Finanziaria Annuale
Gruppo Poste Italiane | 2017
L’inclusione dei minori
In ambito finanziario sono state progressivamente introdotte negli anni nuove tipologie di prodotti e servizi, per rispondere ai dif-
ferenti bisogni della clientela. Il Libretto Postale dedicato ai minori è per esempio una soluzione semplice per avvicinare i più pic-
coli al mondo del risparmio. Le tipologie di Libretti differiscono a seconda dell’età del minore (Io cresco dai 0-12 anni; Io cono-
sco dai 12-14 anni e Io capisco dai 14-18 anni) e presentano tre diversi livelli di autonomia per i risparmiatori. Analogamente il 
Buono fruttifero dedicato ai minori e il piano di risparmio “Piccoli e buoni” sono prodotti specifici per tale categoria di clientela.
Il Risparmio che fa Scuola 
Il Risparmio che fa Scuola è un progetto nato a seguito di un precedente protocollo d’intesa firmato il 28 ottobre 2014 da Poste 
Italiane, CDP e MIUR, in cui le parti si sono impegnate a promuovere nelle scuole italiane di ogni ordine e grado, la cultura e i 
valori del risparmio. A fine 2017 il protocollo è stato rinnovato, con una durata quinquennale, per rilanciare il progetto attraverso 
l’ideazione di un programma di formazione finalizzato a dare ai giovani le competenze economico finanziarie e di cittadinanza 
necessarie per utilizzare il risparmio come strumento di sviluppo per il Paese. 
I docenti che aderiranno al progetto potranno conseguire crediti formativi che contribuiranno al Rapporto di autovalutazione di 
istituto. Il programma sarà proposto a tutte le scuole del territorio italiano. 
L’inclusione dei clienti senior
In Italia oltre il 21% della popolazione ha più di 65 anni e il 70% circa di tale categoria di popolazione è cliente del Gruppo. 
Il livello di digitalizzazione dei senior scende al crescere dell’età, in particolare l’utilizzo di internet si dimezza passando dalla 
fascia dei 55-59 anni alla fascia dei 65-74 anni (dal 60% al 26%). Con l’obiettivo di favorire l’accesso ai nuovi servizi digitali e 
agevolare l’inclusione dei cittadini è stato introdotto il programma di alfabetizzazione digitale rivolto alla terza età “Nonni in Rete. 
Tutti giovani alle Poste”. Analogamente è stata lanciata l’iniziativa “Poste c’è”, che affida ai portalettere il compito di offrire in 
comodato d’uso un tablet agli over 65 e insegnare loro a utilizzarlo. 
Nel corso del mese di ottobre 2017 è stata altresì avviata la campagna “Programma Senior” per gli over 60 che ha coinvolto 
circa 2mila Uffici Postali (15%) con l’obiettivo di promuovere un pacchetto di servizi dedicati, con particolari agevolazioni che 
vanno dalle soluzioni di telefonia fissa e mobile, alla polizza assicurativa “PostaProtezione Infortuni Senior” al prestito “Quinto 
BancoPosta Pensionati”.
Nel 2017 una quota significativa di clienti che hanno aperto un conto corrente Retail o una carta prepagata (Standard o 
Evolution) ha riguardato soggetti ricompresi nelle categorie a maggior rischio di esclusione finanziaria (giovani, senior e “nuovi 
italiani”), tenendo conto naturalmente delle specificità dei prodotti considerati (es la postepay è molto diffusa tra i giovani per 
la sua semplicità e i pagamenti on line).
80