Indice generale Indice di sezione
I Bilanci di Poste Italiane al 31 dicembre 2017
2. Modalità di presentazione dei bilanci, metodologie e principi contabili applicati 
Fondi chiusi non quotati: rientrano in tale categoria i fondi che investono prevalentemente in strumenti non quotati. La 
valutazione del fair value viene effettuata considerando l’ultimo NAV (Net Asset Value) disponibile, con periodicità almeno 
semestrale, comunicato dal gestore del fondo. Tale NAV viene aggiustato secondo i richiami e rimborsi comunicati dai gestori 
e intercorsi tra la data dell’ultima valorizzazione ufficiale al NAV e la data di valutazione.
Investimenti immobiliari (ex alloggi di servizio): Il prezzo degli investimenti in commento è determinato in base a criteri e para-
metri prestabiliti dalla normativa di riferimento (Legge 560 del 24 dicembre 1993) che ne stabilisce il prezzo di alienazione nel caso di 
vendita all’affittuario ovvero il prezzo minimo di alienazione nel caso in cui il bene venga venduto tramite di un’asta pubblica.
Azioni non quotate: rientrano in tale categoria titoli azionari per i quali non sono disponibili prezzi osservabili direttamente o 
indirettamente sul mercato. La valutazione di tali strumenti viene effettuata a partire dal prezzo quotato di titoli azionari emessi 
dal medesimo emittente al quale viene applicato un fattore di sconto, calcolato tramite modello interno, che rappresenta il 
costo implicito nel processo di conversione delle azioni non quotate in azioni quotate.
2.7 Principi contabili e interpretazioni di 
nuova e di prossima applicazione
Principi contabili e interpretazioni applicati 
dal 1° gennaio 2017
Modifiche allo IAS 12 - Imposte sul reddito - Rilevazione di attività fiscali differite per perdite non realizzate, adottate con 
Regolamento (UE) n. 1989/2017. Sono volte a chiarire le modalità di contabilizzazione delle attività fiscali differite per stru-
menti di debito valutati al fair value.
Modifiche allo IAS 7 - Rendiconto Finanziario - Iniziativa di informativa, adottate con Regolamento (UE) n. 1990/2017. 
Comportano per il redattore di bilancio informazioni integrative sulle variazioni delle passività derivanti da attività di finanzia-
mento, che consentano di distinguere quelle di natura monetaria da tutte le altre variazioni.
Ciclo Annuale di Miglioramenti agli IFRS 2014 - 2016, adottato con Regolamento (UE) n. 182/2018 nell’ambito del 
progetto annuale di miglioramento e rivisitazione generale dei principi contabili internazionali. Il principio contabile impattato 
dalle modifiche apportate dal presente Regolamento, applicabili dal 1° gennaio 2017, è l’IFRS 12 - Informativa sulle parte-
cipazioni in altre entità.
Principi contabili e interpretazioni di prossima 
applicazione 
Quanto di seguito elencato è applicabile a partire dal 1° gennaio 2018:
IFRS 15 - Ricavi provenienti da contratti con i clienti, adottato con Regolamento (UE) n. 1905/2016. 
Il nuovo standard, che sostituisce lo IAS 18 - Ricavi, lo IAS 11 - Lavori su ordinazione e l’IFRIC 13 - Programmi di fidelizza-
zione della clientela, introduce un quadro di riferimento unico, innovativo, che modifica sostanzialmente definizioni, criteri e 
metodologie di determinazione e rilevazione dei ricavi in bilancio. In estrema sintesi, si riportano qui di seguito le principali 
novità introdotte dal principio:
a. Rilevazione delle componenti variabili del corrispettivo
È fornita una più dettagliata definizione di ricavo, che presuppone l’inclusione di ulteriori “componenti variabili di 
corrispettivo” rispetto alla preesistente disciplina contabile.
167