Indice di sezione Indice generale
Relazione Finanziaria Annuale
Gruppo Poste Italiane | 2017
In data 8 maggio 2017 Anima Holding S.p.A. ha proceduto ad un aumento di capitale sociale tramite l’emissione di 8.333.947 
nuove azioni per effetto dell’esercizio integrale delle opzioni legate al piano LTIP 2014-2016. Pertanto, per effetto di tale 
operazione la quota di partecipazione di Poste Italiane S.p.A. in Anima Holding S.p.A. si è diluita passando dal 10,32% al 
10,04%. 
In data 27 luglio 2017 il Consiglio di Amministrazione di Equam S.p.A. ha convocato l’Assemblea straordinaria della società 
per deliberarne lo scioglimento e conseguente liquidazione. In data 29 settembre 2017 l’Assemblea della società ha appro-
vato il bilancio finale di liquidazione, la relazione del liquidatore e il piano di riparto. In data 2 ottobre 2017 la società è stata 
cancellata dal Registro delle imprese.
In data 7 agosto 2017, a seguito del rilascio delle autorizzazioni da parte del Ministero dello Sviluppo Economico, della 
Banca Centrale Europea e della Banca d’Italia, Poste Italiane S.p.A. e Invitalia S.p.A., Agenzia nazionale per l’attrazione 
degli investimenti e lo sviluppo d’impresa, hanno perfezionato la cessione a favore di quest’ultima della partecipazione del 
100% in Banca del Mezzogiorno-Medio Credito Centrale detenuta da Poste Italiane S.p.A.54. L’operazione, intervenuta tra 
parti correlate (dal momento che Poste Italiane S.p.A. e Invitalia S.p.A. sono sottoposte al comune controllo da parte del 
Ministero dell’Economia e delle Finanze), ai sensi di legge e dei regolamenti applicabili, è stata approvata dal Consiglio di 
Amministrazione di Poste Italiane S.p.A., previo parere favorevole espresso dal Comitato Parti Correlate e Soggetti Collegati 
costituito al suo interno. Secondo quanto previsto dagli accordi di compravendita, a fronte di un corrispettivo di complessivi 
387 milioni di euro55, sono stati incassati nell’esercizio in commento 158 milioni di euro; del residuo credito iscritto nella voce 
Altri crediti finanziari, al netto dell’effetto attualizzazione, 159 milioni di euro sono stati incassati nei primi mesi del 2018 e la 
restante parte sarà incassata in più soluzioni, l’ultima delle quali a cinque anni (30 milioni di euro).
In data 20 settembre 2017 il Consiglio di Amministrazione di Poste Italiane S.p.A. ha autorizzato SDA Express Courier S.p.A. 
a sottoscrivere l’aumento di capitale di Uptime S.p.A. nella misura del minimo di legge di 50 migliaia di euro. Per effetto di 
tale operazione Uptime S.p.A. risulta detenuta al 100% da SDA Express Courier.
In data 9 novembre 2017 è stato approvato dai rispettivi Consigli di Amministrazione la fusione per incorporazione sempli-
ficata di Poste Tutela S.p.A. (società interamente controllata da Poste Italiane S.p.A.) in Poste Italiane. In data 13 febbraio 
2018, è stato stipulato l’atto di fusione per incorporazione della società PosteTutela S.p.A. in favore di Poste Italiane S.p.A.. 
L’efficacia giuridica dell’operazione decorrerà dal 1° marzo 2018, mentre l’efficacia contabile e fiscale a partire dal 1° gennaio 
2018.
In ultimo, si riportano le operazioni societarie in corso di realizzazione al 31 dicembre 2017. 
  Avvio iter di costituzione di un istituto di moneta elettronica 
nell’ambito del Gruppo
In data 25 gennaio 2018, il Consiglio di Amministrazione di Poste Italiane S.p.A. ha approvato lo svincolo dal Patrimonio 
BancoPosta di beni e rapporti giuridici destinati a confluire in un patrimonio destinato alla monetica e ai servizi di pagamento 
che si intende costituire nell’ambito di PosteMobile S.p.A., nonché dell’insieme dei rapporti giuridici inerenti le attività di back 
office e le attività antiriciclaggio, da sottoporre alla definitiva approvazione dell’Assemblea straordinaria degli azionisti, previo 
ottenimento di tutte le autorizzazioni previste dalla normativa, anche regolamentare, vigente. 
In particolare, il Consiglio di Amministrazione ha approvato, una volta presentata l’istanza alla Banca d’Italia e ricevute le neces-
sarie autorizzazioni: a) la sottoposizione all’Assemblea straordinaria degli azionisti della proposta di rimozione del vincolo di 
destinazione al Patrimonio BancoPosta dell’insieme di attività, beni e rapporti giuridici costituenti il ramo d’azienda della mone-
tica e dei servizi di pagamento, che formerà parte del conferimento in natura in favore di PosteMobile S.p.A.; b) la costituzione 
da parte di PosteMobile S.p.A. di un patrimonio destinato – che includerà il citato ramo d’azienda – dedicato alla monetica e 
ai servizi di pagamento, tramite il quale la stessa PosteMobile S.p.A. possa operare quale Istituto di Moneta Elettronica (IMEL), 
continuando altresì a svolgere le attuali attività di operatore mobile virtuale. 
L’operazione descritta ha l’obiettivo di creare un polo d’offerta unico verso la clientela retail, business e PA, che metta a fattor 
comune le competenze distintive del Gruppo Poste Italiane in ambito pagamenti, mobile e digital. 
54. Al 31 dicembre 2016, l’operazione di cessione di BdM-MCC S.p.A. presentava i requisiti per l’applicazione dell’IFRS 5 - Attività non correnti possedute per 
la vendita e attività operative cessate, comportando pertanto la confluenza degli attivi e passivi di pertinenza della controllata in uscita nelle voci di bilancio, 
rispettivamente, di Attività non correnti e gruppi di attività in dismissione e Passività associate ad attività in dismissione.
55. Il corrispettivo dell’operazione di 390 milioni di euro, è stato rettificato di circa 3 milioni di euro per tener conto di taluni aggiustamenti previsti al verificarsi di 
determinate condizioni contrattualmente definite. 
178