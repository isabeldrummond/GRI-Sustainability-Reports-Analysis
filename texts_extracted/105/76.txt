Indice generale Indice di sezione
Relazione sulla gestione al 31 dicembre 2017
6. Dichiarazione consolidata di carattere non finanziario 
formazione destinata ai colleghi portalettere il cui ruolo, per la prossimità nei confronti dei cittadini, riveste un valore di grande 
responsabilità sociale; formazione comportamentale/trasversale finalizzata al potenziamento dell’efficacia professionale e 
all’accrescimento di competenze funzionali al Business.
Formazione manageriale: orientata al rafforzamento della leadership e dell’efficacia manageriale nel ruolo, con focus sui temi 
del “marketing”, della “valutazione delle prestazioni” per i capi valutatori, del “digitale” e dell’ “innovazione”. Poste Italiane 
inoltre ha partecipato al Progetto europeo “INNOV’AGE in the Postal Sector” volto a favorire a livello europeo la comprensio-
ne dell’”age management” nel settore postale. 
Per i neo-assunti è stata prevista la partecipazione al percorso formativo “Sistema InPoste” con l’obiettivo di favorire la cono-
scenza e la comprensione del Gruppo, dei suoi Business, della cultura organizzativa, e di agevolare l’inserimento. 
Ore medie di formazione dei dipendenti per genere e inquadramento professionale 
GRI 404-1
2016 2017
Uomini Donne Totale Uomini Donne Totale
Dirigenti 30 36 32 27 29 28
Quadri 40 45 42 52 64 57
Impiegati  17 21 19 21 27 24
L’attenzione al benessere
Nel 2017 Poste Italiane ha mantenuto azioni orientate a consolidare il sistema di welfare, con costanti interventi a favore 
delle fasce deboli e attenzione ai temi ad alta rilevanza sociale. Il CCNL del personale non dirigente di Poste Italiane S.p.A. e 
delle società del Gruppo che rientrano nel suo campo di applicazione, siglato con tutte le Organizzazioni Sindacali in data 30 
novembre 2017 ha introdotto alcune importanti novità tema di welfare sanitario e previdenziale, consentendo a tutti i lavoratori 
a tempo indeterminato (compresi gli apprendisti e i neoassunti che abbiano completato l’eventuale periodo di prova) di aderire 
- a totale carico dell’Azienda - al pacchetto base del Fondo di Assistenza Sanitaria Integrativa PosteVitaFondosalute che copre 
diverse prestazioni essenziali quali il ricovero in Istituto di cura, l’indennità sostitutiva giornaliera per i grandi interventi chirurgici, 
la diagnostica di alta specializzazione e le visite specialistiche ambulatoriali. Il nuovo CCNL prevede inoltre un incremento (in 
vigore da dicembre 2018) del contributo aziendale per la pensione integrativa (Fondoposte) sempre più necessaria nella vita 
lavorativa delle future generazioni e rispetto al delicato capitolo della tutela in caso di malattia. 
Nel corso del 2017 sono proseguite le azioni di sostegno a gravi esigenze personali e familiari in applicazione delle linee 
guida aziendali anche attraverso l’erogazione di sussidi. E’ proseguito altresì il progetto “PosteOrienta”, con la realizzazione 
di seminari di orientamento scolastico e professionale dedicati ai figli dei dipendenti e l’attivazione di un portale interattivo che 
ha contribuito a supportare 800 giovani nel compiere le proprie scelte di studio e di lavoro. L’Azienda ha avviato il progetto 
«I campioni dell’alternanza» sottoscrivendo un protocollo d’intesa con il MIUR per promuovere l’alternanza scuola lavoro. 
Nell’area dei servizi alla persona sono state condotte campagne tematiche e sottoscritti circa 120 accordi per la fruizione di 
prodotti e servizi a condizioni agevolate, con specifica attenzione ai servizi per la salute e campus estivi per bambini e ragazzi. 
Sono state realizzate iniziative dedicate alla prevenzione che hanno consentito a 270 dipendenti in 9 città di accedere a visite 
specialistiche gratuite. E’ proseguita l’organizzazione di soggiorni estivi curati da un team di operatori specializzati a cui hanno 
partecipato 40 figli con disabilità dei dipendenti. 
75