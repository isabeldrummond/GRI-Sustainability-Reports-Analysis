Indice generale Indice di sezione
I Bilanci di Poste Italiane al 31 dicembre 2017 
7. Procedimenti in corso e principali rapporti con le autorità 
Principali procedimenti pendenti e 
rapporti con le autorità
Commissione Europea
In data 13 settembre 2013, il Tribunale dell’Unione Europea ha accolto con sentenza il ricorso di Poste Italiane S.p.A. contro 
la decisione della Commissione Europea del 16 luglio 2008 in tema di Aiuti di Stato, condannando quest’ultima alle spese 
del procedimento. In ottemperanza a tale Decisione, e in conformità alle disposizioni dell’Azionista, Poste Italiane S.p.A., nel 
novembre del 2008 aveva rimesso a disposizione del MEF, che lo ritirava nel gennaio 2009, l’ammontare di 443 milioni di euro 
oltre a interessi per 41 milioni di euro.  In attuazione della favorevole sentenza del Tribunale UE divenuta definitiva, come previ-
sto dall’art.1 comma 281 della Legge di stabilità n. 190 del 23 dicembre 2014, in data 13 maggio 2015 la Società ha incassato 
l’importo di 535 milioni di euro dall’azionista MEF. La Commissione Europea ha comunque riaperto l’indagine, incaricando un 
esperto esterno di verificare che i livelli dei tassi d’interesse riconosciuti alla Società dal 1° gennaio 2005 al 31 dicembre 2007 
sui depositi presso il MEF (ai sensi dell’art. 1, comma 31 della Legge 23 dicembre 2005 n. 266 “Legge Finanziaria 2006”) siano 
stati allineati a quelli di mercato. L’esperto ha sottoposto alla Commissione in via preliminare una versione aggiornata delle 
analisi condotte originariamente dalla Commissione. Poste Italiane intende collaborare attivamente con le autorità nazionali nel 
dimostrare la congruità dei rendimenti percepiti nel periodo di riferimento. 
AGCM
In data 9 marzo 2015, è stato avviato un procedimento nei confronti di Poste Italiane S.p.A. per presunta violazione 
degli artt. 20, 21 e 22 del Codice del Consumo, avente ad oggetto il “Libretto Smart”. L’Autorità in data 21 dicembre 2015 
ha notificato a Poste Italiane il provvedimento finale in cui la condotta della Società è stata ritenuta non corretta ed è stata 
irrogata una sanzione amministrativa di 0,54 milioni di euro, limitata cioè a un decimo del valore massimo applicabile, tenu-
to conto dell’attenuante secondo cui Poste Italiane ha consentito l’effettiva fruizione del tasso premiale ai consumatori. 
Avverso suddetto  provvedimento Poste Italiane S.p.A. ha depositato ricorso innanzi al TAR del Lazio che ha rinviato la 
causa al giudizio di merito. 
In data 4 giugno 2015 l’AGCM ha avviato ai sensi dell’art. 8, comma 2 quater, della L. 287/90 un procedimento, volto a 
verificare se le condotte poste in essere da Poste Italiane siano state idonee a precludere l’accesso alla rete degli Uffici 
Postali alla società H3G S.p.A. (oggi Wind Tre S.p.A.). Al procedimento sono state ammesse le società Fastweb S.p.A. e 
Vodafone Omnitel BV, oltre che PosteMobile. Con il provvedimento adottato nell’adunanza del 16 dicembre 2015, l’Au-
torità ha ritenuto che Poste Italiane avrebbe omesso di offrire, dietro esplicita richiesta, a un concorrente della controllata 
PosteMobile l’accesso, a condizioni equivalenti, ai beni e servizi di cui Poste ha disponibilità esclusiva in dipendenza delle 
attività rientranti nel Servizio Postale Universale, diffidando Poste dal porre in essere comportamenti analoghi, senza irrogare 
alcuna sanzione. 
Avverso il suddetto provvedimento Poste Italiane  e PosteMobile hanno depositato ricorso al Tar Lazio che,  pur avendo  
respinto con sentenza i ricorsi proposti, ha affermato l’importante principio, sostenuto da Poste, ed espressamente appro-
vato dall’AGCM, secondo il quale l’obbligo di cui all’art. 8 comma  2-quater L. 287/90 attiene alla parità di trattamento; 
pertanto, è risultata illegittima la richiesta di H3G che intendeva limitare l’accesso ad alcuni punti della rete di Poste e non 
era interessata ad un trattamento a condizioni equivalenti a quelle applicate da Poste alla propria controllata PosteMobile109. 
A valle del provvedimento adottato dall’AGCM, la società H3G ha promosso un giudizio civile innanzi al Tribunale di Roma 
chiedendo la condanna di Poste Italiane e PosteMobile al risarcimento del danno, pari a 375,8 milioni di euro, patito in 
conseguenza delle violazioni oggetto del procedimento di cui sopra. All’udienza del 29 marzo 2017 il giudice istruttore ha 
disposto una consulenza tecnica d’ufficio. 
109.  L’AGCM infatti con provvedimento del 14 settembre 2016 ha chiarito che allo stato non sussistono elementi tali da giustificare un intervento ai sensi della L. 
287/90 che, all’art. 8, comma 2-quarter, sancisce non un generico obbligo di accesso alla rete sulla base di condizioni ad hoc, ma un obbligo di accesso a 
condizioni equivalenti a quelle praticate alle società controllate.
383