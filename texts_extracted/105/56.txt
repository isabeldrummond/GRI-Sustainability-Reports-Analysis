Indice generale Indice di sezione
Relazione sulla gestione al 31 dicembre 2017
6. Dichiarazione consolidata di carattere non finanziario 
Guardare al futuro
Digitalizzazione e Innovazione
Dare risposta ai nuovi bisogni dei clienti attraverso l’innovazione dei prodotti e servizi offerti nonché dei processi e in particolare 
attraverso le opportunità offerte dalla digitalizzazione.
In un contesto di cambiamento che richiede di evolvere il proprio Business, ma soprattutto di porre attenzione al cliente, Poste 
ha avviato un importante percorso di trasformazione digitale che sta coinvolgendo tutto il Gruppo, alla luce delle complessità e 
della varietà dei settori in cui opera. A tal fine ha quindi individuato responsabilità organizzative e si è dotata di policy specifiche 
per garantire un adeguato presidio del tema.
La rilevanza attribuita agli aspetti legati all’innovazione e digitalizzazione dei processi aziendali e dei prodotti e servizi erogati, 
è confermata dalla mission del Gruppo che si pone come motore di sviluppo inclusivo per il Paese, accompagnando citta-
dini, imprese e Pubblica Amministrazione verso la nuova economia digitale offrendo servizi di qualità, semplici, trasparenti e 
affidabili. 
L’impegno verso l’innovazione digitale trova una sua traduzione concreta nel Piano Industriale Deliver 2022, con cui è stata 
presentata la nuova organizzazione aziendale con l’istituzione del nuovo settore operativo Pagamenti, Mobile e Digitale creato 
per poter rispondere al meglio alla sfida competitiva che si aprirà con l’entrata in vigore della nuova direttiva europea PSD2.
La trasformazione digitale
Le iniziative in campo digitale migliorano l’efficienza dei processi e la qualità percepita dalla clientela, permettendo di ridurre gli 
impatti ambientali collegati, per esempio, agli spostamenti e al consumo di carta.
Il Digital rappresenta oggi una leva cruciale nella relazione con i consumatori che interagiscono con Poste Italiane in modalità 
multicanale, sia fisicamente attraverso la rete dei 12.822 Uffici Postali e i 28.635 Portalettere, sia da PC tramite il sito internet 
e dalle App per smartphone o tablet. 
Il percorso di trasformazione digitale ha l’obiettivo di valorizzare la rete degli Uffici Postali, sviluppare modalità di accesso mul-
ticanale e strumenti per interpretare e anticipare i bisogni della clientela, qualificare l’Azienda come interlocutore chiave per 
la Pubblica Amministrazione, favorire l’inclusione e lo sviluppo dell’economia digitale. I principali servizi che negli ultimi anni 
l’hanno resa concreta riguardano.
In ambito finanziario e assicurativo:
il Portale dei pagamenti accessibile dal sito web poste.it, un unico ambiente dove poter facilmente pagare bollette, utenze e 
oneri verso imprese e Pubblica Amministrazione, oltre che ricevere le ricevute direttamente a una propria casella mail;
la nuova piattaforma dell’area dell’home banking del sito Poste.it/consumer; 
il Libretto di Risparmio Postale Ordinario e Smart che può essere emesso in forma cartacea o dematerializzata, così come 
i Buoni Fruttiferi Postali;
Il servizio Remote Banking BancoPostaImpresa Online BPIOL dedicato alle attività professionali, imprenditoriali, no profit e 
alla Pubblica Amministrazione;
Il simulatore previdenziale Poste Vita, una piattaforma digitale che permette agli utenti di valutare la propria situazione previ-
denziale e costruire la rendita da pensione complementare monitorando costantemente i risultati ottenuti.
55