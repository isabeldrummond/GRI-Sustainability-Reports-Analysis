Indice generale Indice di sezione
Relazione sulla gestione al 31 dicembre 2017
8. Andamento economico, patrimoniale e finanziario di Poste Italiane S.p.A. 
I Crediti verso la clientela passano da 9.004 milioni di euro del 31 dicembre 2016 a 7.951 milioni di euro al 31 dicembre 2017 
e accolgono, per 6.390 milioni di euro (7.499 milioni di euro al 31 dicembre 2016) gli impieghi presso il MEF della raccolta 
effettuata presso privati e Pubblica Amministrazione. 
Le Altre voci dell’attivo accolgono prevalentemente le consistenze di Cassa e disponibilità liquide per 3.217 milioni di euro 
(2.511 milioni di euro al 31 dicembre 2016), rappresentate da denaro presso gli Uffici Postali e presso le Società di trasporto 
valori che sono rivenienti dalla raccolta effettuata su conti correnti postali e su prodotti di risparmio postale. Le Altre Attività 
ammontano a 2.063 milioni di euro (1.766 milioni al 31 dicembre 2016) e sono imputabili per la quasi totalità a partite di natura 
tributaria versate a titolo di sostituto d‘imposta e per la quota residuale a partite in corso di lavorazione che trovano regolazione 
sui rapporti nei giorni successivi alla chiusura dell’esercizio. 
I debiti verso banche si attestano a 5.950 milioni di euro (5.799 milioni di euro al 31 dicembre 2016) e accolgono principalmente debiti 
per operazioni in Pronti contro termine per 4.482 milioni di euro (5.381 milioni di euro al 31 dicembre 2016); tali debiti si riferiscono:
per 3.903 milioni di euro a Long Term Repo stipulati con primari operatori le cui risorse sono state interamente investite in 
Titoli di Stato italiani a reddito fisso di pari nozionale; 
per 939 milioni di euro a operazioni ordinarie di finanziamento con primari operatori per il versamento di depositi incrementali 
a garanzia di operazioni di collateralizzazione.
I debiti verso clientela passano da 50,4 miliardi di euro di fine dicembre 2016 a 53,7 miliardi di euro e accolgono debiti verso 
correntisti per 46,5 miliardi di euro (45,1 miliardi di euro al 31 dicembre 2016), debiti verso clienti per raccolta effettuata con 
altre forme tecniche per 3,7 miliardi di euro (2,8 miliardi di euro al 31 dicembre 2016) di cui principalmente carte Postepay e 
Postepay evolution per 2,8 miliardi di euro (2,1 miliardi nel 2016) e debiti verso il MEF conto Tesoreria dello Stato per 3,5 miliardi 
di euro (2,4 miliardi a fine 2016).
Le Altre voci del passivo si attestano a 4,8 miliardi di euro (5,5 miliardi a fine 2016) e accolgono Altre passività per 2,3 miliardi 
di euro (2,2 miliardi di euro al 31 dicembre 2016) prevalentemente imputabili a partite di natura tributaria prelevate a titolo di 
sostituto d‘imposta, partite in corso di lavorazione che trovano regolazione sui rapporti nei primi giorni successivi alla chiusura 
dell’esercizio e partite debitorie verso le altre funzioni di Poste Italiane. 
La voce comprende inoltre Derivati di copertura per 1.637 milioni di euro, in diminuzione rispetto a 2.304 milioni di euro del 
31 dicembre 2016 per effetto del miglioramento del fair value dei derivati in essere e dell’estinzione anticipata di contratti per 
quasi 2 miliardi di nozionale.
Il Patrimonio Netto del Patrimonio BancoPosta si attesta a 2.759 milioni di euro (3.386 milioni di euro nel 2016) e accoglie, oltre 
alla riserva di costituzione di 1 miliardo di euro e all’attribuzione a riserva degli utili conseguiti negli esercizi precedenti (1.059 
milioni di euro), le riserve da valutazione per 115 milioni di euro, in cui è riflessa la variazione negativa di valore delle riserve di 
fair value degli investimenti in titoli disponibili per la vendita, nonché l’utile netto conseguito nell’esercizio di 585 milioni di euro.
Eventi di rilievo del Patrimonio 
BancoPosta successivi al 31 dicembre 2017
In data 25 gennaio 2018 il Consiglio di Amministrazione di Poste Italiane S.p.A. ha approvato il conferimento, da parte della 
stessa Società, di riserve libere per 210 milioni di euro al Patrimonio BancoPosta al fine di riequilibrare il leverage ratio ai valori 
obiettivo stabiliti nel Risk Appetite Framework23. A tale finalità, è stato contestualmente conferito all’Amministratore Delegato 
di Poste Italiane S.p.A. potere di compiere ogni attività e di negoziare e sottoscrivere ogni atto o documento necessario od 
opportuno. La proposta di rafforzamento del Patrimonio BancoPosta è stata posta all’ordine del giorno dell’Assemblea stra-
ordinaria degli azionisti.
Gli accadimenti intervenuti dopo la data di riferimento della Relazione Finanziaria Annuale 2017 sono descritti negli altri para-
grafi del documento e non vi sono altri eventi di rilievo successivi al 31 dicembre 2017. 
23. Quadro di riferimento che definisce, in coerenza con il massimo rischio assumibile, il business model e il piano strategico, la propensione al rischio, le soglie di 
tolleranza, i limiti di rischio, le politiche di governo dei rischi, i processi di riferimento necessari per definirli e attuarli.
115