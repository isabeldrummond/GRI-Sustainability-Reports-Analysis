Indice generale Indice di sezione
Relazione sulla gestione al 31 dicembre 2017
10. Principali rapporti con le autorità 
Autorità Garante per la Protezione dei 
Dati personali (GPDP)
Con nota del 17 febbraio 2017 il Garante per la Protezione dei Dati Personali ha avviato un procedimento nei confronti di Poste 
Italiane chiedendo di fornire ogni utile elemento al fine di consentire la compiuta valutazione delle segnalazioni trasmesse da 
alcune associazioni sindacali territoriali, con le quali si lamentava l’illecito trattamento dei dati personali dei dipendenti di Poste 
Italiane con il cosiddetto sistema del “Gestore Attese”, mediante la visualizzazione sul display posto sopra la postazione dell’o-
peratore allo sportello negli Uffici Postali, del nome di battesimo di quest’ultimo.
A conclusione dell’istruttoria il GPDP ha accertato che le operazioni di trattamento effettuate con il sistema Gestore Attese 
“risultano per alcuni profili non conformi alla disciplina in materia di protezione dei dati personali”, pertanto ne ha disposto il 
divieto e ha invitato Poste a comunicare le iniziative intraprese al fine di dare attuazione a quanto vietato e prescritto. La Società 
ha comunicato gli interventi effettuati sul sistema in osservanza alle prescrizioni e ai divieti, ha integrato l’Informativa ex art. 13 
D. Lgs. 196/2003 per i dipendenti e ha provveduto a interrompere il relativo trattamento. 
Nel contempo il GPDP, a chiusura dell’istruttoria sulle segnalazioni, ha avviato un autonomo procedimento dinanzi al 
Dipartimento Attività Ispettive e Sanzioni volto a valutare “la sussistenza di violazioni amministrative in capo al titolare del 
trattamento”. A conclusione del procedimento sanzionatorio, con provvedimento notificato in data 19 gennaio 2018, il GPDP 
ha contestato a Poste “la violazione dell’art. 13 del Codice, sanzionata dall’art, 161 del medesimo Codice, per aver svolto 
trattamento di dati personali senza aver reso un’idonea informativa agli interessati”, comminando la sanzione in misura ridotta 
di 24mila euro che è stata pagata il 19 febbraio 2018. 
Commissione Europea 
In data 13 settembre 2013 il Tribunale dell’Unione Europea ha accolto con sentenza il ricorso di Poste Italiane S.p.A. contro 
la decisione della Commissione Europea del 16 luglio 2008 in tema di Aiuti di Stato (decisione C42/2006), condannando 
quest’ultima alle spese del procedimento. In ottemperanza a tale Decisione e in conformità alle disposizioni dell’Ministero 
dell’Economia e delle Finanze, la Società nel novembre del 2008 aveva effettuato la restituzione delle somme richieste (443 
milioni di euro oltre interessi per 41 milioni di euro).  Con la Legge di Stabilità 2015, al fine di dare attuazione alla sentenza del 
Tribunale dell’Unione Europea del 13 settembre 2013, è stata autorizzata la spesa di 535 milioni di euro per l’anno 2014 a 
favore di Poste Italiane. L’incasso di tali somme presso la Tesoreria Centrale dello Stato è avvenuto il 13 maggio 2015.  
La Commissione Europea ha successivamente riaperto l’indagine, incaricando un esperto esterno di verificare che i livelli 
dei tassi d’interesse riconosciuti alla Società dal 1° gennaio 2005 al 31 dicembre 2007 sui depositi presso il MEF (ai sensi 
dell’art. 1, comma 31 della Legge 23 dicembre 2005 n. 266 “Legge Finanziaria 2006”), siano stati allineati a quelli di mercato. 
L’esperto ha sottoposto alla Commissione in via preliminare una versione aggiornata delle analisi condotte originariamente 
dalla Commissione. Poste Italiane intende collaborare attivamente con le autorità nazionali nel dimostrare la congruità dei 
rendimenti percepiti nel periodo di riferimento. 
In data 6 marzo 2018 la Corte di Cassazione, in un contenzioso tra Poste Italiane ed Equitalia Centro S.p.A. in materia di 
commissioni per il servizio di pagamento dei bollettini ICI, ha ritenuto pregiudiziali alcune questioni d’interpretazione del diritto 
comunitario, ordinando la sospensione del giudizio e la trasmissione degli atti alla Corte di Giustizia.                                           
123