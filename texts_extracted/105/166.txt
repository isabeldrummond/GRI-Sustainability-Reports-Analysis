Indice generale Indice di sezione
I Bilanci di Poste Italiane al 31 dicembre 2017
2. Modalità di presentazione dei bilanci, metodologie e principi contabili applicati 
giornaliero come fornito dall’info provider Bloomberg o dal gestore del fondo. La quotazione degli strumenti di tipo obbliga-
zionario di Livello 1 incorpora la componente di rischio credito. Nella valutazione degli strumenti finanziari denominati in valuta 
diversa dall’Euro si utilizzano i tassi di cambio forniti dalla Banca Centrale Europea.
Livello 2: appartengono a tale livello le valutazioni effettuate impiegando input diversi dai prezzi quotati inclusi nel Livello 1 
ed osservabili direttamente o indirettamente per l’attività o per la passività. Considerate le caratteristiche dell’operatività del 
Gruppo Poste Italiane, i dati di input osservabili, impiegati ai fini della determinazione del fair value delle singole forme tecniche, 
includono curve dei rendimenti e di inflazione, tassi di cambio forniti dalla Banca Centrale Europea, superfici di volatilità su tassi, 
premi delle opzioni su inflazione, asset swap spread o credit default spread rappresentativi del merito creditizio delle specifiche 
controparti, eventuali adjustment di liquidità quotati da primarie controparti di mercato.
Per il gruppo Poste Italiane rilevano le seguenti categorie di strumenti finanziari:
Titoli obbligazionari quotati su mercati non attivi o non quotati:
Titoli obbligazionari plain governativi e non, italiani e esteri: la valutazione viene effettuata tramite tecniche di discoun-
ted cash flow che prevedono l’attualizzazione dei flussi futuri utilizzando in input una curva dei rendimenti che incorpora lo 
spread rappresentativo del rischio credito in base a spread determinati su titoli benchmark dell’emittente o di altre società 
con caratteristiche similari all’emittente, quotati e liquidi. La curva dei rendimenti può essere soggetta a rettifiche di importo 
contenuto, per tenere conto del rischio di liquidità derivante dalla mancanza di un mercato attivo.
Titoli obbligazionari strutturati: la valutazione avviene applicando l’approccio building block che prevede la scomposi-
zione della posizione strutturata nelle sue componenti elementari: componente obbligazionaria e componente opzionale. La 
valutazione della componente obbligazionaria viene effettuata sulla base di tecniche di discounted cash flow applicabili ai 
titoli obbligazionari plain così come definite al punto precedente. La componente opzionale che, considerate le caratteristi-
che dei titoli obbligazionari compresi nei portafogli del Gruppo Poste Italiane, è riconducibile al rischio tasso, viene valutata 
mediante un approccio in formula chiusa secondo modelli classici di valutazione delle opzioni aventi come sottostante tale 
specifico fattore di rischio. Con riferimento ai titoli strutturati a copertura di polizze index linked (ante regolamento ISVAP n. 
32), la valutazione viene effettuata facendo riferimento al prezzo bid fornito dalle controparti finanziarie con cui sono stati 
stipulati accordi di buy-back.
Titoli azionari non quotati: sono compresi in tale categoria i titoli azionari non quotati quando è possibile fare riferimento al 
prezzo quotato di titoli azionari emessi dal medesimo emittente. Ad essi è applicato un fattore di sconto, quotato da primarie 
controparti di mercato, che rappresenta il costo implicito nel processo di conversione delle azioni non quotate in azioni quotate.
Fondi mobiliari di investimento aperti non quotati: la valutazione viene effettuata considerando l’ultimo NAV (Net Asset 
Value) disponibile del fondo così come fornito dall’info provider Bloomberg o determinato dal gestore del fondo.
Strumenti finanziari derivati:
Interest Rate Swap:
Plain vanilla interest rate swap: la valutazione viene effettuata utilizzando tecniche di discounted cash flow che prevedono 
l’attualizzazione dei differenziali tra i flussi cedolari propri delle due gambe (receiver e payer) previste dal contratto. La costru-
zione delle curve dei rendimenti per la stima dei futuri flussi contrattuali indicizzati a parametri di mercato (tassi monetari e/o 
inflazione) e l’attualizzazione dei differenziali viene effettuata applicando le prassi in vigore sui mercati dei capitali. 
Interest rate swap con opzione implicita: la valutazione avviene applicando l’approccio building block che prevede la scom-
posizione della posizione strutturata nelle sue componenti elementari: componente lineare e componente opzionale. La valutazio-
ne della componente lineare viene effettuata applicando le tecniche di discounted cash flow definite per i plain vanilla interest rate 
swap al punto precedente. La componente opzionale che, considerate le caratteristiche degli strumenti finanziari derivati presenti 
nei portafogli di Poste Italiane, è riconducibile ai fattori di rischio tasso o inflazione, viene valutata mediante un approccio in formula 
chiusa secondo modelli classici di valutazione delle opzioni aventi come sottostante tali specifici fattori di rischio.
Bond forward: la valutazione viene effettuata attualizzando il differenziale tra il prezzo forward del titolo sottostante il deri-
vato aggiornato alla data di valutazione ed il prezzo di regolamento.
Warrant: considerate le caratteristiche degli strumenti presenti in portafoglio, la valutazione viene effettuata tramite modello 
di equity local volatility. In particolare, poiché per tali strumenti sono stati stipulati accordi di buy-back con le controparti 
finanziarie strutturatrici dei warrants, e considerando che i modelli di valutazione utilizzati da queste ultime sono coerenti con 
quelli utilizzati dal Gruppo, la valutazione viene effettuata utilizzando le quotazioni bid fornite dalle controparti stesse. 
Forward su Cambi: la valutazione viene effettuata facendo la differenza tra il reciproco del cambio forward registrato alla 
data di valutazione ed il reciproco del cambio forward fissato alla Trade Date.
165