Indice di sezione Indice generale
Relazione Finanziaria Annuale
Gruppo Poste Italiane | 2017
Per il periodo d’imposta 2013, in data 24 luglio 2017 ha accertato maggiori IVA, IRES, IRAP e ritenute per un ammontare 
complessivo di circa 0,2 milioni di euro, oltre sanzioni ed interessi. Avverso tale atto, la Società ha presentato ricorso il 23 
ottobre 2017, versando contestualmente a titolo provvisorio un importo complessivo di circa la metà delle imposte pretese. 
L’udienza per la trattazione del ricorso non è stata ancora fissata.
In relazione agli avvisi di accertamento per i periodi 2010 e 2011 la società ha deciso di avvalersi della definizione agevolata 
ex art. 11 del D.L. 24 aprile 2017, n. 50 che prevede il pagamento delle imposte e degli interessi di ritardata iscrizione a ruolo 
maturati fino al 60° giorno successivo alla notifica dell’atto, fatta eccezione per le sanzioni e gli interessi di mora. Dagli importi 
dovuti ai fini della definizione vanno scomputati quelli già versati per effetto delle disposizioni vigenti in materia di riscossione in 
pendenza di giudizio. Nel caso di specie, l’importo dovuto dalla società è pari 8,4 milioni di euro. Pertanto la società, avendo 
in pendenza di giudizio già versato l’importo di 2,8 milioni di euro, ha provveduto al pagamento dell’importo di 5,6 milioni di 
euro. Il fondo accantonato negli esercizi precedenti pari a 8,3 milioni di euro è stato completamento utilizzato. Nelle udienze 
relative ai ricorsi proposti avverso gli avvisi di accertamento per il periodo d’imposta 2010 (17 ottobre 2017) e 2011 (6 dicembre 
2017) la Commissione ha preso atto della richiesta di sospensione giudiziale e dell’adesione della società alla definizione delle 
liti pendenti e ha rinviato le cause a nuovo ruolo in attesa che l’Agenzia delle Entrate verifichi la regolarità della domanda e la 
ricorrenza dei presupposti richiesti dall’articolo 11 del D.L. 24 aprile 2017, n. 50 per la validità della definizione. 
Procedimenti in materia previdenziale
A partire dall’esercizio 2012,  l’Agenzia INPS di Genova Ponente ha emesso nei confronti di Postel S.p.A. e di Postelprint 
S.p.A. (di cui, in data 27 aprile 2015, è stato sottoscritto l’atto di fusione per incorporazione in Postel S.p.A. con effetti contabili 
e fiscali a decorrere dal 1° gennaio 2015) delle note di rettifica, alcune delle quali confermate in avvisi di addebito, per com-
plessivi 18,2 milioni di euro al 31 dicembre 2017, con i quali è stato richiesto il pagamento di contributi previdenziali afferenti 
CIG, CIGS, mobilità e CUAF non coperte dal regime IPOST che, a dire dell’Istituto, le due società avrebbero omesso. Avverso 
le richieste formulate, sono stati proposti tempestivi ricorsi, dapprima in via amministrativa al Comitato Amministratore Fondo 
Pensioni Lavoratori Dipendenti, e poi in via giudiziale al Tribunale di Genova, al fine di farne accertare la infondatezza. Con 
nota del 20 ottobre 2016, il Ministero del Lavoro si è espresso nel senso che il regime contributivo previsto per Poste Italiane 
trova applicazione anche nei confronti di tutte le società del Gruppo, con esclusione soltanto di quelle che esercitano attività di 
trasporto aereo, di licenza bancaria e di corriere espresso.
In relazione a tre giudizi riuniti dei cinque pendenti davanti al tribunale di Genova, in data 11 luglio 2017 il giudice ha dato lettura 
della sentenza con cui la domanda dell’INPS, pari complessivamente a 9,16 milioni di euro, è stata accolta limitatamente alle 
differenze contributive tra gli assegni familiari versati da Postel ai dipendenti e quanto asseritamente spettanti secondo INPS 
a titolo di contributo CUAF, con condanna al pagamento della sola somma di 0,22 milioni di euro. Risulta invece non dovuta 
la contribuzione per CIG, CIGS e mobilità (pari a 8,94 milioni di euro) sulla base del rilievo che, essendo Postel interamente 
partecipata dallo Stato tramite la Capogruppo (requisito esistente sino alla data di quotazione di Poste Italiane S.p.A.), rientra 
nel novero delle imprese industriali dello Stato per le quali la legge stessa esclude l’obbligo del pagamento della cassa integra-
zione e della mobilità.  In data 20 ottobre 2017 la Società ha proceduto al pagamento della somma richiesta. L’INPS, in data 
9 marzo 2018, ha depositato ricorso in appello, contestando nell’an e nel quantum la sentenza di primo grado emessa ed 
evidenziando che l’aliquota CUAF, in linea con gli ultimi orientamenti assunti da INPS, avrebbe dovuto essere pari al 4,40% in 
luogo del 0,68% richiesto negli avvisi di addebito oggetto dei giudizi. La Società provvederà ad opporsi alla pretesa dell’INPS, 
in quanto inammissibile sotto il profilo processuale. 
Risultano ancora pendenti gli ulteriori due giudizi, al momento ancora in fase istruttoria, relativi ai ricorsi presentati da Postel 
S.p.A. avverso gli avvisi di addebito per i periodi da febbraio 2011 a settembre 2017, per un totale di contributi richiesti pari a 9 
milioni di euro, oltre a circa 0,645 milioni di euro di contributi relativi a periodi di competenza 2017 per i quali non sono ancora 
pervenuti avvisi di addebito o note di rettifica.
Tenuto conto della sentenza favorevole di primo grado dell’11 luglio 2017 e delle motivazioni addotte, la Società  ha adeguato 
i propri Fondi rischi al livello di soccombenza corrispondente. 
Infine, in data 15 febbraio 2018, nell’ambito del giudizio pendente innanzi al Tribunale di Genova avverso l’avviso di addebito 
riguardante il personale dirigente, l’INPS ha notificato a Postel una memoria difensiva con domanda riconvenzionale, in base 
alla quale la Società sarebbe tenuta a versare i contribuiti CUAF prendendo a riferimento, anche in tal caso, l’aliquota ordi-
naria del 4,40% anziché quella dello 0,68% richiesta nei vari avvisi di addebiti notificati a Postel e regolarmente impugnati da 
quest’ultima. La Società provvederà ad opporsi e a contestare la pretesa di INPS.
382