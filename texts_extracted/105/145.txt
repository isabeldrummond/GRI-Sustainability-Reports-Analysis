Indice di sezione Indice generale
Relazione Finanziaria Annuale
Gruppo Poste Italiane | 2017
La vita utile stimata per le varie categorie di immobili, impianti e macchinari per il Gruppo Poste Italiane è la seguente:
Categoria Anni
Fabbricati 25-33
Migliorie strutturali su beni di proprietà 20
Impianti 4-10
Costruzioni leggere 10
Attrezzature 5-10
Mobili e arredi 8
Macchine d'ufficio elettriche ed elettroniche 3-10
Automezzi, autovetture e motoveicoli 4-10
Migliorie su beni di terzi durata stimata della locazione*
Altri beni 3-5
(*) Ovvero, vita utile della miglioria apportata, se inferiore alla durata stimata della locazione
Gli immobili e i relativi impianti e macchinari fissi che insistono su terreni detenuti in regime di concessione o sub-concessione, 
gratuitamente devolvibili all’ente concedente al termine della concessione stessa, sono iscritti, in base alla rispettiva natura, tra 
gli Immobili, impianti e macchinari e ammortizzati in quote costanti nel periodo più breve tra la vita utile del bene e la durata 
residua della concessione.
Gli utili e le perdite derivanti da cessioni o dismissioni di cespiti sono determinati per differenza fra il ricavo di vendita e il valore 
netto contabile dell’attività dismessa o alienata, e sono imputati al Conto economico del periodo di competenza.
Investimenti immobiliari 
Gli Investimenti immobiliari riguardano immobili posseduti al fine di percepire canoni di locazione o conseguire un apprezza-
mento del capitale investito, o per entrambi i motivi, che generano pertanto flussi finanziari ampiamente indipendenti dalle altre 
attività. Agli investimenti immobiliari sono applicati i medesimi principi e criteri adottati per gli Immobili, impianti e macchinari.
Attività immateriali
Le Attività immateriali sono costituite da elementi non monetari, identificabili e privi di consistenza fisica, controllabili e atti a 
generare benefici economici futuri. Le Attività immateriali sono rilevati al costo di acquisto o di produzione, comprensivo delle 
spese direttamente attribuibili sostenute per predisporre l’attività al suo utilizzo, al netto degli ammortamenti cumulati, nei casi 
in cui è previsto un processo d’ammortamento, e delle eventuali perdite di valore. Gli interessi passivi sono capitalizzati ad 
integrazione del valore iniziale dell’attività di riferimento solo se direttamente imputabili all’acquisizione o alla realizzazione di 
attività immateriali, altrimenti sono normalmente rilevati come costo di competenza nell’esercizio in cui sono stati sostenuti. 
L’ammortamento ha inizio nel momento in cui l’attività è disponibile all’uso ed è ripartito sistematicamente in relazione alla sua 
residua possibilità di utilizzazione, ossia sulla base della stimata vita utile.
Avviamento
L’Avviamento è costituito dall’eccedenza del costo di acquisizione sostenuto rispetto al fair value netto alla data di acquisto 
di attività e passività che costituiscono aziende o rami aziendali. Se relativo alle partecipazioni valutate al Patrimonio netto, è 
incluso nel valore delle partecipazioni stesse. L’avviamento non è soggetto ad ammortamento sistematico, bensì al test perio-
dico finalizzato a rilevare un’eventuale perdita per riduzione di valore (cd. impairment test, ai sensi dello IAS 36). Tale test viene 
144