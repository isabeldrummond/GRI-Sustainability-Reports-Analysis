Indice di sezione Indice generale
Relazione Finanziaria Annuale
Gruppo Poste Italiane | 2017
Il Risultato Operativo del settore dei servizi Assicurativi ammonta a 799 milioni di euro ed evidenzia una crescita del 32,3% 
rispetto all’esercizio precedente (604 milioni di euro) da ricondurre principalmente, oltre che alle positive dinamiche commer-
ciali, a una maggiore contribuzione derivante dai proventi netti Vita ovvero dalle gestioni delle riserve tecniche.
La Gestione finanziaria ha prodotto proventi per 44 milioni di euro (proventi di patrimonio libero positivi per 71 milioni di euro 
al netto degli interessi passivi sui prestiti subordinati per 27 milioni di euro) e l’Utile conseguito nell’esercizio si attesta a 546 
milioni di euro (+39,3%).
La produzione del Gruppo Poste Vita, al netto della quota ceduta in riassicurazione, ammonta a 20,3 miliardi di euro, eviden-
ziando una crescita del 2,3% rispetto ai 19,9 miliardi di euro del 2016 e attiene essenzialmente al collocamento di prodotti 
“vita”, con una raccolta di 20,2 miliardi di euro (19,8 miliardi di euro nel 2016), mentre continua la forte crescita dei prodotti 
“danni” con una raccolta netta di 99 milioni di euro (80 milioni di euro nel 2016). 
I proventi netti ammontano a 3.437 milioni di euro (3.306 milioni di euro alla fine del 2016), di cui 3.425 milioni di euro (3.290 
milioni di euro nel 2016) riferiti al comparto Vita e relativi principalmente:
per 3.335 milioni di euro a proventi finanziari netti riferiti a titoli a copertura di prodotti assicurativi tradizionali, in aumento di 64 
milioni di euro rispetto ai 3.271 milioni di euro rilevati nel 2016. Tale andamento è da ricondurre principalmente alla crescita 
dei proventi ordinari per circa 391 milioni di euro rispetto al 2016 – per effetto della crescita delle masse gestite - che hanno 
compensato, stante le dinamiche meno favorevoli dei mercati finanziari, la riduzione delle plusvalenze da valutazione per 
circa 252 milioni di euro e relative a investimenti inclusi nelle gestioni separate - interamente attribuite agli assicurati mediante 
il meccanismo dello shadow accounting - e delle plusvalenze nette da realizzo per circa 75 milioni di euro; 
per 123 milioni di euro a proventi finanziari netti e a commissioni attive derivanti dalla gestione dei Fondi interni collegati a 
prodotti index e unit linked, in crescita rispetto a 35 milioni di euro del 2016. Tale importo, che riverbera gli effetti della volatilità 
di mercato, si riflette pressoché integralmente nella valutazione delle correlate riserve tecniche.
Per effetto delle dinamiche commerciali e della corrispondente rivalutazione delle passività assicurative in virtù dei risultati 
finanziari conseguiti, la variazione delle riserve tecniche, al netto della quota ceduta ai riassicuratori, ammonta a 22,3 miliardi di 
euro contro 22,0 miliardi di euro del precedente esercizio. Le liquidazioni per prestazioni assicurative alla clientela ammontano 
a 10,9 miliardi di euro (7,5 miliardi nell’analogo periodo del 2016) e comprendono scadenze di polizze per 6,6 miliardi di euro 
(3,8 miliardi nell’analogo periodo del 2016), di queste, 4,1 miliardi di euro afferiscono a prodotti di ramo III. I riscatti ammontano 
complessivamente a 3,0 miliardi di euro (2,6 miliardi di euro nel 2016) con un’incidenza rispetto alle riserve iniziali del 2,9% 
(2,9% al 31 dicembre 2016); dato che continua a mantenersi su livelli ampiamente inferiori rispetto al dato medio di mercato 
(ultimo dato pubblicato sul sito Ania al 30 settembre 2017 è 6,78%).
Gli Altri ricavi e proventi ammontano a 12 milioni di euro (10 milioni di euro nel 2016) e afferiscono quasi esclusivamente ai ricavi 
conseguiti da Poste Welfare Servizi.
I Ricavi netti si attestano a 1.457 milioni di euro registrando una crescita del 17,2% rispetto al 2016 (1.242 milioni di euro).
I costi totali ammontano a 658 milioni di euro in crescita di 20 milioni di euro rispetto al 2016 e sono relativi: 
alle Provvigioni corrisposte per l’attività di distribuzione, incasso e mantenimento per 482 milioni di euro (464 milioni di euro 
nel 2016). Delle medesime hanno beneficiato il settore operativo Finanziario del Gruppo che cura il collocamento dei prodotti 
e quello Postale e commerciale per i servizi di distribuzione resi;
ad altri costi per complessivi 176 milioni di euro (174 milioni di euro nel 2016) attinenti principalmente a costi del personale 
e Altri costi operativi.
42