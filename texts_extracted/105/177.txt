Indice di sezione Indice generale
Relazione Finanziaria Annuale
Gruppo Poste Italiane | 2017
3. Eventi di rilievo intercorsi 
nell’esercizio
3.1 Principali operazioni societarie
  Poste Italiane e FSI Investimenti S.p.A.: firmato accordo per 
l’acquisizione della partecipazione in FSIA Investimenti Srl
In data 15 febbraio 2017, a seguito del parere favorevole del Comitato Parti Correlate e del rilascio delle autorizzazioni da parte 
delle competenti autorità antitrust e dell’autorizzazione all’operazione da parte di Banca d’Italia, nonché del verificarsi delle 
altre condizioni sospensive previste da contratto preliminare del 16 settembre 2016, Poste Italiane S.p.A. e FSI Investimenti 
S.p.A. (controllata per il 77,1% da CDP Equity S.p.A.) hanno sottoscritto un accordo per la compravendita di una quota di par-
tecipazione in FSIA Investimenti Srl, società controllata al 100% da FSI Investimenti S.p.A.. In particolare, Poste Italiane S.p.A. 
ha acquisito una quota di partecipazione pari al 30% di FSIA Investimenti Srl e in conseguenza, indirettamente, una quota di 
partecipazione pari al 14,85% di SIA S.p.A. detenuta da FSIA Investimenti Srl per il 49,5%. Contestualmente all’atto di acquisi-
zione della partecipazione in FSIA Investimenti Srl, Poste Italiane S.p.A. ha altresì sottoscritto l’adesione ad un “Atto di pegno” 
con il quale la stessa dichiara di essere vincolata, nei limiti e nell’esercizio della partecipazione acquisita, agli obblighi previsti 
in un accordo di finanziamento passivo stipulato in data 28 maggio 2014 da FSIA Investimenti Srl con alcuni istituti di credito. 
Il corrispettivo dell’operazione è stato di 278,3 milioni di euro, corrisposto per l’80% al perfezionamento dell’acquisto. Tale 
importo è stato oggetto di aggiustamento in aumento per 0,55 milioni di euro, in funzione dei valori della Posizione Finanziaria 
Netta di SIA S.p.A. al 31 dicembre 2016. 
Con il perfezionamento della transazione, è divenuto efficace il patto parasociale tra Poste Italiane S.p.A. e CDP Equity S.p.A. 
che disciplina la governance e gli assetti proprietari di FSIA Investimenti Srl e di SIA S.p.A., sulla quale le parti eserciteranno 
controllo congiunto. 
Si riporta di seguito il confronto tra il prezzo pagato e le attività nette acquisite al 1° gennaio 2017 della società in commento. 
FSIA Investimenti Srl (milioni di euro)
Patrimonio netto (pro quota) 83,5
Avviamento/attività immateriali oggetto di precedenti allocazioni (144,1)
Attività nette acquisite prima dell'acquisizione (pro quota) (60,6)
Rettifiche per valutazione al fair value:
- Immobili, impianti e macchinari - 
- Attività immateriali 115,8 
- Imposte differite passive (30,4)
Attività nette acquisite dopo l'allocazione (pro quota) 24,8 
Prezzo dell'operazione 278,9 
Avviamento 254,1 
La differenza emersa tra il prezzo dell’operazione e le attività nette acquisite ammonta a 339,5 milioni di euro ed è stata allocata, 
anche sulla scorta delle evidenze valutative di un esperto esterno per 115,8 milioni di euro al fair value di talune attività immateriali 
e per i restanti 254,1 milioni di euro ad avviamento incluso nel valore contabile della partecipazione al 31 dicembre 2017.
176