Indice di sezione Indice generale
Relazione Finanziaria Annuale
Gruppo Poste Italiane | 2017
Qualora l’impegno al programma di dismissione sia assunto dopo la data di chiusura del bilancio d’esercizio, e/o l’attività o il 
gruppo in dismissione possono essere oggetto della transazione solo in condizioni diverse da quelle attuali, la riclassifica non 
ha luogo e viene fornita adeguata informativa.
Se, successivamente alla data di redazione del bilancio, un’attività (o gruppo in dismissione) non soddisfa più i criteri per essere 
classificata come posseduta per la vendita, la stessa dovrà essere oggetto di riclassifica previa valutazione al minore tra: 
il valore contabile prima che l’attività (o gruppo in dismissione) fosse classificata come posseduta per la vendita, rettificato 
per tutti gli ammortamenti, svalutazioni o ripristini di valore che sarebbero stati altrimenti rilevati se l’attività (o il gruppo in 
dismissione) non fosse stata classificata come posseduta per la vendita;
la somma recuperabile calcolata alla data in cui è stata presa la decisione successiva di non vendere.
Qualsiasi rettifica necessaria del valore contabile di un’attività non corrente che cessa di essere classificata come posseduta 
per la vendita è inclusa nell’utile (perdita) d’esercizio derivante dalle attività operative in esercizio (continuing operations) nel 
periodo in cui i criteri per essere classificata come posseduta per la vendita non sono più soddisfatti. Se una singola attività o 
passività è rimossa da un gruppo in dismissione classificato come posseduto per la vendita, le rimanenti attività e passività del 
gruppo in dismissione da vendere continuano a essere valutate come un unico gruppo soltanto se lo stesso soddisfa i criteri 
per essere classificato come posseduto per la vendita.
Patrimonio netto 
Capitale sociale
Il Capitale sociale è rappresentato dal capitale sottoscritto e versato di Poste Italiane S.p.A.. I costi strettamente correlati all’e-
missione di nuove azioni sono imputati in riduzione del Capitale sociale, al netto dell’eventuale effetto fiscale differito.
Riserve
Sono costituite da riserve di capitale o di utili. Includono, tra le altre, la Riserva per il Patrimonio BancoPosta che costituisce 
le dotazioni iniziale e successive del Patrimonio destinato, giuridicamente autonomo, del BancoPosta, la Riserva legale della 
Capogruppo, la Riserva da fair value relativa alle partite contabilizzate con tale criterio con contropartita nel Patrimonio netto 
e la Riserva da cash flow hedge, relativa alla rilevazione della quota “efficace” delle coperture in essere alla data di riferimento 
del bilancio.
Risultati portati a nuovo
Riguardano i risultati economici dell’esercizio in corso e degli esercizi precedenti, per la parte non distribuita né imputata a riser-
va o a copertura di perdite, gli utili e le perdite attuariali derivanti dal calcolo della passività per TFR. La voce accoglie, inoltre, i 
trasferimenti da altre riserve di patrimonio quando viene meno il vincolo al quale erano sottoposte. 
152