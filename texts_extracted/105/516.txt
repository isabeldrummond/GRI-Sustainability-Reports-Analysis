Indice generale Indice di sezione Sezione 12
Rendiconto separato del Patrimonio BancoPosta al 31 dicembre 2017
Nota integrativa - Parte E
2.3 Rischio di cambio
Informazioni di natura qualitativa
A. Aspetti generali, processi di gestione e metodi di misurazione del 
rischio di cambio
Il rischio di cambio rappresenta il rischio di subire perdite per effetto di avverse variazioni dei corsi delle divise estere su tutte le 
posizioni detenute indipendentemente dal portafoglio di allocazione. Tale rischio per il Patrimonio BancoPosta deriva principal-
mente dai conti correnti bancari in valuta, dalla cassa valute e dalle azioni VISA.
Il controllo del rischio di cambio è assicurato dalla funzione Risk Management e si basa sulle risultanze delle analisi di misura-
zione dell’esposizione al rischio e sul rispetto di quanto indicato nelle Linee guida della gestione finanziaria che limitano l’ope-
ratività in cambi ai servizi di cambia valute e bonifici esteri.
La misurazione del rischio di cambio viene effettuata utilizzando la metodologia prudenziale in vigore per le banche (cfr. 
Regolamento (UE) n. 575/2013). Inoltre viene effettuata periodicamente l’analisi di sensitività sulle poste soggette a rischio di 
cambio con riferimento alle posizioni più significative ipotizzando uno scenario di stress determinato dai livelli di volatilità del 
tasso di cambio per ciascuna posizione valutaria ritenuta rilevante. In particolare, è applicata una variazione del tasso di cambio 
pari alla volatilità verificatasi nell’esercizio, considerata rappresentativa delle possibili variazioni di mercato.
515