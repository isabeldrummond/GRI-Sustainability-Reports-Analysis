Indice di sezione Indice generale
Relazione Finanziaria Annuale
Gruppo Poste Italiane | 2017
7. Procedimenti in corso  
e principali rapporti con le autorità
La trattazione che segue è stata redatta ai sensi del principio contabile IAS 37 – Accantonamenti, passività e attività potenziali.
Procedimenti Giudiziari
Nel corso dell’esercizio 2011, la Guardia di Finanza di Roma, nell’ambito di una indagine penale a carico di soggetti terzi, dele-
gata dalla locale Autorità Giudiziaria, ha acquisito presso la Postel S.p.A. documentazione contabile ed amministrativa relativa 
ad operazioni di compravendita svolte, principalmente nell’esercizio 2010 e, in misura minore, nell’esercizio 2011, nell’ambito 
dell’attività di e-procurement, sospesa a scopo precauzionale e cautelativo sin dal 2011. 
L’Agenzia delle Entrate, in data 27 febbraio 2015, ha notificato a Poste Italiane S.p.A. la richiesta di invio a giudizio conta-
bile dinanzi alla Sezione Giurisdizionale della Corte dei Conti per il Lazio riguardante alcuni conti giudiziali aventi ad oggetto la 
gestione e distribuzione dei valori bollati per gli anni dal 2007 al 2010. L’udienza si è tenuta in data 2 luglio 2015. Con sentenza 
n. 332 del 9 luglio 2015, la Corte dei Conti Sezione Giurisdizionale Lazio ha condannato in primo grado la Capogruppo al 
pagamento della somma di 8 milioni di euro, con rivalutazione monetaria ed interessi legali. La Società ha presentato ricorso in 
appello e la Corte dei Conti con sentenza n. 542, in data 15 novembre 2017 ha accolto l’appello, limitando la condanna iniziale 
dell’importo che la Società aveva già riconosciuto come dovuto, ovvero 4 milioni di euro. 
Procedimenti tributari 
Nel novembre 2011, l’Agenzia delle Entrate ha notificato a EGI S.p.A. tre Avvisi di Accertamento riferiti agli anni 2006, 2007 
e 2008 eccependo un medesimo rilievo ai fini IRES, concernente l’applicazione della norma di cui all’art. 11, comma 2, della 
legge 413/1991 agli immobili di interesse storico-artistico di proprietà concessi in locazione a terzi. A seguito della sentenza 
di primo grado della Commissione Tributaria Provinciale di Roma, in data 7 maggio 2014, la Società ha provveduto a corri-
spondere l’importo complessivo di circa 2,1 milioni di euro e, per effetto della sentenza di secondo grado della Commissione 
Tributaria Regionale di Roma favorevole a EGI S.p.A., in data 10 giugno 2015 la società ha ottenuto il rimborso della somma 
corrisposta. In data 24 aprile 2015, l’Agenzia delle Entrate ha notificato a EGI il ricorso in Cassazione per richiedere l’annulla-
mento della sentenza di appello e in data 12 giugno 2015 EGI S.p.A. ha presentato il proprio controricorso. Il contenzioso è 
attualmente pendente innanzi alla Suprema Corte di Cassazione.
Nel corso dell’esercizio 2009, l’Agenzia delle Entrate, Direzione Regionale del Lazio, Ufficio grandi contribuenti, ha notificato 
a Poste Vita S.p.A. un atto di contestazione relativo all’anno d’imposta 2004 per presunte violazioni IVA, recante sanzioni 
di circa 2,3 milioni di euro per asserita omessa regolarizzazione di fatture per commissioni di delega incassate. Contro tale 
atto, la Compagnia ha presentato nei termini ricorso alla Commissione Tributaria Provinciale di Roma. Nel dicembre 2010 e 
nel settembre 2011, l’Agenzia ha notificato alla Compagnia due ulteriori atti di contestazione, con analoghe motivazioni ma 
sanzioni di ammontare non rilevante, relativi rispettivamente agli anni di imposta 2005 e 2006. Anche per tali atti la Compagnia 
ha proposto ricorso chiedendone l’annullamento. La Commissione Tributaria Provinciale di Roma si è espressa in favore della 
Compagnia, ritenendo infondate le pretese dell’Agenzia delle Entrate. Le sentenze sono state tuttavia impugnate da parte 
dell’Agenzia delle Entrate con diversi ricorsi in appello. La Commissione Tributaria Regionale di Roma ha respinto entrambi 
i ricorsi proposti dall’Agenzia delle Entrate e ha confermato l’annullamento delle pretese impositive avanzate nei confronti di 
Poste Vita. In relazione ai contenziosi relativi agli anni 2004 e 2006, in data 23 ottobre 2015, l’Avvocatura dello Stato ha deciso 
di impugnare tali sentenze e ha notificato alla Società i ricorsi innanzi alla Corte di Cassazione. I controricorsi per Cassazione 
di Poste Vita sono stati entrambi notificati all’Agenzia delle Entrate in data 3 dicembre 2015 e, successivamente, depositati 
presso la cancelleria della Cassazione in data 17 dicembre 2015. Con riferimento, invece, alle contestazioni relative al 2005, il 
380