Indice di sezione Indice generale
Relazione Finanziaria Annuale
Gruppo Poste Italiane | 2017
Ulteriori aspetti normativi
Ai sensi dell’art. 2, comma 17-undecies del DL 29 dicembre 2010 n. 22583, che prevede che “i beni e i rapporti compresi nel 
Patrimonio destinato siano distintamente indicati nello Stato patrimoniale della Società”, lo Stato patrimoniale di Poste Italiane 
S.p.A. comprende il Prospetto integrativo con evidenza del Patrimonio BancoPosta. 
In data 27 maggio 2014 Banca d’Italia ha emanato specifiche Disposizioni di Vigilanza per il Patrimonio BancoPosta che, nel 
tener conto delle peculiarità organizzative e operative del Patrimonio, definiscono un regime di vigilanza prudenziale analogo 
a quello degli istituti di credito, disciplinando, in particolare, l’assetto organizzativo e di governance, il sistema dei controlli e gli 
istituti di adeguatezza patrimoniale e contenimento dei rischi.
Il Regolamento del Patrimonio BancoPosta prevede che “in considerazione dell’assenza di apporti di terzi nel Patrimonio 
BancoPosta, in sede di approvazione del bilancio di esercizio di Poste Italiane, l’Assemblea deliberi – su proposta del Consiglio 
di Amministrazione – sull’attribuzione del risultato economico della Società, e in particolare: della quota afferente il Patrimonio 
BancoPosta, come risultante dal relativo rendiconto, tenendo conto della sua specifica disciplina e, in particolare, della neces-
sità di rispettare i requisiti patrimoniali di vigilanza prudenziale (…)”.
In data 25 gennaio 2018, il Consiglio di Amministrazione di Poste Italiane S.p.A. ha approvato lo svincolo dal Patrimonio 
BancoPosta delle attività, dei beni e dei rapporti giuridici destinati a confluire in un patrimonio destinato alla monetica e ai ser-
vizi di pagamento che si intende costituire nell’ambito di PosteMobile S.p.A. nonché dell’insieme dei rapporti giuridici inerenti 
le attività di back office e le attività antiriciclaggio, da sottoporre alla definitiva approvazione dell’Assemblea straordinaria degli 
azionisti, previo ottenimento di tutte le autorizzazioni previste dalla normativa, anche regolamentare, vigente. È stata autorizza-
ta, inoltre, la presentazione alla Banca d’Italia dell’istanza autorizzativa alla rimozione del vincolo di destinazione delle attività, 
dei beni e dei rapporti giuridici che costituiscono il ramo d’azienda inerente monetica e i servizi di pagamento; ulteriori dettagli 
sull’operazione sono riportati nella nota 3.1 – Principali operazioni societarie.
83. Convertito con Legge n. 10 del 26 febbraio 2011.
278