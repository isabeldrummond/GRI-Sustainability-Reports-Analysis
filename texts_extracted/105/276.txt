Indice generale Indice di sezione
I Bilanci di Poste Italiane al 31 dicembre 2017 
5. Poste Italiane S.p.A. Bilancio al 31 dicembre 2017 
Criteri adottati per l’imputazione di elementi 
comuni di costo e di ricavo
Data l’unicità del soggetto giuridico Poste Italiane, il sistema di contabilità generale della Società mantiene le proprie carat-
teristiche unitarie e di funzionalità. In tale ambito, i principi generali che governano gli aspetti amministrativo-contabili del 
Patrimonio BancoPosta sono i seguenti:
Individuazione, nell’ambito delle operazioni aziendali rilevate nel sistema di contabilità generale di Poste Italiane S.p.A., di 
quelle appartenenti all’operatività del Patrimonio destinato e confluenza delle stesse in un integrato, specifico sistema di 
contabilità separata.
Attribuzione al Patrimonio destinato di tutti i ricavi e i costi afferenti; in particolare, con riferimento alle attività svolte dalle varie 
strutture di Poste Italiane S.p.A. a favore della gestione del Patrimonio destinato, l’attribuzione dei connessi oneri avviene 
esclusivamente nel sistema di contabilità separata, attraverso l’iscrizione in appositi conti intergestori regolati periodicamente.
Regolazione di incassi e pagamenti con i terzi, per il tramite della funzione Amministrazione, Finanza e Controllo di Poste 
Italiane S.p.A..
Imputazione delle imposte sul reddito sulla base delle risultanze del Rendiconto separato relativo al Patrimonio destinato, 
tenendo conto degli effetti legati alla fiscalità differita.
Riconciliazione della contabilità separata con la contabilità generale.
Le attività – o apporti – svolte dalle varie strutture di Poste Italiane S.p.A. a favore della gestione del Patrimonio BancoPosta 
sono individuate da un apposito Regolamento generale del processo di affidamento di funzioni aziendali di BancoPosta a 
Poste Italiane (di seguito Regolamento Generale) approvato dal Consiglio di Amministrazione di Poste Italiane S.p.A. in data 
28 febbraio 2017, che, in esecuzione di quanto previsto nel Regolamento del Patrimonio destinato, individua le attività e 
stabilisce i criteri di valorizzazione dei rispettivi contributi apportati.
Le relazioni intercorrenti tra le funzioni di Poste Italiane S.p.A. e la funzione BancoPosta sono riconducibili a tre macro aree 
differenziate per natura di attività svolta per il Patrimonio:
Attività commerciale, intesa come la commercializzazione e il servizio customer care dei prodotti/servizi BancoPosta sui 
mercati di riferimento e per tutti i segmenti di clientela.
Attività di supporto, intesa come servizi di coordinamento e gestione degli investimenti, dei sistemi informativi e dei servizi 
postali.
Attività di staff, intese come attività trasversali di supporto al coordinamento e alla gestione del Patrimonio BancoPosta.
A loro volta, tali attività, in ottemperanza alla Circolare Banca d’Italia n. 285/201381, sono classificate dal Regolamento Generale 
in funzioni di controllo e funzioni operative importanti e non importanti.
I criteri e le modalità di contribuzione contenuti nel Regolamento Generale sono declinati in maniera puntuale in apposi-
ti Disciplinari Esecutivi, definiti tra BancoPosta e le altre Funzioni dell’Emittente. Tali Disciplinari Esecutivi stabiliscono, tra 
l’altro, i livelli di servizio e i prezzi di trasferimento e divengono efficaci, come stabilito dal Regolamento Generale, dopo un 
processo autorizzativo che coinvolge le Funzioni interessate, l’Amministratore Delegato e, quando previsto, il Consiglio di 
Amministrazione dell’Emittente.
La valorizzazione dei Disciplinari Esecutivi, in coerenza con l’esercizio 2016, ha luogo secondo criteri oggettivi, che riflettono 
il reale contributo delle diverse gestioni al risultato del patrimonio destinato BancoPosta. A tal riguardo, i prezzi di trasferimen-
to, comprensivi di commissioni e ogni altra forma di compenso dovuta, sono determinati sulla base dei prezzi e delle tariffe 
praticate sul mercato per funzioni coincidenti o similari, individuati, ove possibile, attraverso opportune analisi di benchmark. 
In presenza di specificità e/o caratteristiche tipiche della struttura dell’Emittente che non consentono di utilizzare un prezzo di 
mercato comparabile, si utilizza il criterio basato sui costi, supportato da analisi di benchmark volte a verificare l’adeguatezza 
dell’apporto stimato. In tal caso, è prevista l’applicazione di un adeguato mark-up, definito sulla base di opportune analisi 
condotte su soggetti comparabili. I prezzi di trasferimento cosi definiti, sono rivisitati, a partire dall’esercizio 2017, con cadenza 
biennale.
81. Circolare Banca d’Italia n. 285 del 17 dicembre 2013, parte quarta, cap. 1 – BancoPosta.
275