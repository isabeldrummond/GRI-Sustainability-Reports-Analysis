Indice generale Indice di sezione
Relazione sulla gestione al 31 dicembre 2017
5. Risultati economici per settori di attività 
Attività del periodo
Nel corso del 2017 la gestione del gruppo assicurativo Poste Vita, in continuità con gli obiettivi strategici delineati nel corso 
del 2016, è stata principalmente finalizzata a: 
rafforzare la leadership nel mercato vita e consolidare il posizionamento rispetto agli altri player,
crescere nel segmento della protezione e del welfare. 
In un contesto di mercato che, come già anticipato, sta segnando una flessione della nuova produzione Vita, Poste Vita anche 
grazie a una costante focalizzazione sui prodotti, al potenziamento del supporto alla rete distributiva e al crescente grado di 
fidelizzazione della clientela, ha conseguito nel corso del 2017 soddisfacenti risultati commerciali.
L’attività commerciale dell’esercizio è stata indirizzata pressoché esclusivamente alla commercializzazione di prodotti d’inve-
stimento e risparmio di Ramo I e V (prodotti tradizionali con gestione separata) con un ammontare dei premi emessi alla fine 
dell’esercizio di circa 19,7 miliardi di euro (19,3 miliardi di euro nello stesso periodo del 2016). Nell’ambito dei prodotti di Ramo 
III – il cui collocamento nel 2017 è stato di 537 milioni di euro (475 milioni di euro raccolti nel 2016) - a partire dal 27 giugno 
2017 è stata avviata la commercializzazione di un nuovo prodotto di tipo Unit Linked volto a costituire un piano di risparmio a 
lungo termine (“PIR - Piano individuale di Risparmio”)14 con una raccolta di 225,1 milioni di euro alla fine del 2017. 
Positiva la commercializzazione di prodotti a premio ricorrente (Multiutile Ricorrente, Long Term Care, Posta Futuro Da Grande), 
così come le vendite del prodotto PostaPrevidenzaValore che, con un livello di adesioni che ha raggiunto le circa 943mila unità, 
hanno permesso a PosteVita di consolidare il proprio ruolo di leadership nel mercato della previdenza. 
Positivi sono stati infine i risultati afferenti alla vendita di polizze di puro rischio (temporanee caso morte), vendute “stand alone” 
(al di fuori cioè di operazioni bundled con prodotti di natura finanziaria), nonché di quelle correlate a Mutui e Prestiti collocati 
presso la rete di Poste Italiane.
Per quanto concerne le attività di intermediazione assicurativa, sono stati avviati gli interventi informatici e procedurali volti a 
recepire le previsioni della Direttiva UE 2016/97 mirante a innalzare il livello di tutela della clientela nella distribuzione dei prodotti 
assicurativi (cd “IDD”) e il cui recepimento nell’ordinamento italiano è previsto nel corso del 2018. 
Anche nel comparto danni la gestione si è mossa confermando le linee strategiche previste nel piano industriale, promuo-
vendo la valorizzazione delle nuove esigenze della clientela nei campi del welfare e della sanità, il potenziamento dell’offerta e 
l’ottimizzazione del modello di supporto alla rete. Sebbene la contribuzione al risultato sia ancora marginale, i risultati commer-
ciali sono stati positivi, con una produzione complessiva di 141,315 milioni di euro, in crescita del 19% rispetto al dato del 2016 
(118,8 milioni di euro). Tali dinamiche sono state accompagnate anche da un positivo andamento tecnico conseguente a una 
contenuta sinistrosità rispetto alla crescita del portafoglio.
Per quanto attiene alla gestione finanziaria, le scelte di investimento sono state improntate a obiettivi di prudenza con un 
portafoglio che continua a essere investito prevalentemente in Titoli di Stato e obbligazioni “corporate”, con una esposizione 
complessiva che, seppur ridottasi rispetto al 2016, rappresenta oltre l’80% dell’intero portafoglio. Inoltre, pur mantenendo una 
complessiva moderata propensione al rischio, è proseguito nell’esercizio il graduale processo di diversificazione degli investi-
menti, attraverso l’incremento degli investimenti in titoli di capitale (la cui incidenza sul portafoglio è passata dal 14% all’attuale 
19%) in particolare in fondi multiasset aperti armonizzati di tipo UCITS (Undertakings for Collective Investment in Transferable 
Securities).
In conseguenza delle menzionate dinamiche commerciali e finanziarie, le riserve tecniche del portafoglio diretto italiano ammon-
tano a 123,6 miliardi di euro (113,6 miliardi di euro a fine 2016), composte principalmente da circa 111,5 miliardi di euro riferiti ai 
prodotti di Ramo I e V (96,9 miliardi di euro a fine 2016) e riserve afferenti a prodotti per cui il rischio d’investimento è sopportato 
dagli assicurati per circa 3,5 miliardi di euro (6,9 miliardi di euro al 31 dicembre 2016) in riduzione per effetto principalmente 
delle scadenze dei prodotti registrate nel periodo. La Riserva di Deferred Policyholder Liability (DPL), correlata alla variazione 
di fair value degli strumenti finanziari a copertura delle riserve riferite ai prodotti appartenenti alle gestioni separate, ammonta a 
8,2 miliardi di euro, rispetto ai 9,3 miliardi di euro di inizio anno.
14. I Piani Individuali di Risparmio (PIR) sono la nuova forma di investimento introdotta dal Governo con la Legge di bilancio del 2017 per sostenere le piccole e 
medie imprese italiane, che prevede importanti agevolazioni fiscali per gli investitori.  
15. I premi lordi di competenza ammontano a 131,1 milioni di euro. 
43