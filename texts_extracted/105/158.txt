Indice generale Indice di sezione
I Bilanci di Poste Italiane al 31 dicembre 2017
2. Modalità di presentazione dei bilanci, metodologie e principi contabili applicati 
2.4 Criteri e metodologie di 
consolidamento 
Il Bilancio consolidato del Gruppo Poste Italiane include il Bilancio di Poste Italiane S.p.A. e dei soggetti sui quali la Capogruppo 
esercita il controllo direttamente o indirettamente, ai sensi dell’IFRS 10, a partire dalla data in cui lo stesso è stato acquisito e 
sino alla data in cui cessa. Il Gruppo controlla un’entità quando ha contemporaneamente:
il potere sull’entità oggetto di investimento;
l’esposizione o i diritti a rendimenti variabili derivanti dal rapporto con l’entità oggetto di investimenti;
la capacità di esercitare il proprio potere sull’entità oggetto di investimento per incidere sull’ammontare dei suoi rendimenti.
Il controllo è esercitato sia in forza del possesso diretto o indiretto delle azioni con diritto di voto, sia per effetto dell’esercizio 
di un’influenza dominante espressa dal potere di determinare, anche indirettamente, in forza di accordi contrattuali o legali, le 
scelte finanziarie e gestionali dell’entità, ottenendone i benefici relativi, prescindendo da rapporti di natura azionaria. Al fine della 
determinazione del controllo, si tiene conto dell’esistenza di potenziali diritti di voto esercitabili alla data di bilancio.
I bilanci oggetto di consolidamento sono redatti al 31 dicembre 2017, e ove necessario, sono opportunamente rettificati per 
uniformarli ai principi contabili della Capogruppo.
Non sono stati inclusi nell’area di consolidamento, e pertanto non sono consolidati con il metodo integrale, i bilanci delle 
società controllate la cui inclusione non produrrebbe effetti significativi, singolarmente e cumulativamente, da un punto di vista 
sia quantitativo sia qualitativo ai fini di una corretta rappresentazione della situazione patrimoniale, economica e finanziaria del 
Gruppo. I criteri adottati per il consolidamento integrale delle partecipate sono i seguenti:
le attività e le passività, gli oneri e i proventi delle partecipate consolidate integralmente sono assunti linea per linea, attribuen-
do ai soci di minoranza, ove presenti, la quota di Patrimonio netto e del Risultato netto del periodo di loro spettanza; tali voci 
sono indicate separatamente nell’ambito del Patrimonio netto e del Conto economico consolidato;
le operazioni di aggregazione di imprese in forza delle quali viene acquisito il controllo di un’entità sono contabilizzate appli-
cando il metodo dell’acquisizione (“acquisition method”). Il costo di un’aggregazione aziendale è rappresentato dal valore 
corrente (“fair value”) alla data di acquisto delle attività cedute, delle passività assunte, degli strumenti di capitale emessi e di 
ogni altro onere accessorio direttamente attribuibile; la differenza tra il prezzo di acquisizione e il valore corrente delle attività 
e passività acquistate, dopo aver verificato la corretta misurazione dei valori correnti delle attività e passività acquisite e del 
costo di acquisizione, se positiva, è iscritta nelle Attività immateriali alla voce “Avviamento”, ovvero, se negativa, è imputata 
al Conto economico;
le acquisizioni di quote di minoranza relative a entità delle quali esiste già il controllo sono considerate operazioni sul 
Patrimonio netto; in assenza di un principio contabile di riferimento, il Gruppo procede alla imputazione a Patrimonio netto 
dell’eventuale differenza fra il costo di acquisizione e la relativa frazione di Patrimonio netto acquisita;
gli utili e le perdite, derivanti da operazioni effettuate tra società consolidate integralmente e non ancora realizzati nei confronti 
di terzi, sono eliminati, se significativi, come pure i reciproci rapporti di debito e credito, i costi e i ricavi, nonché gli oneri e i 
proventi finanziari;
gli utili o le perdite derivanti dalla cessione di quote di partecipazione in società consolidate sono imputati a Conto econo-
mico per l’ammontare corrispondente alla differenza fra il prezzo di vendita e la corrispondente frazione di Patrimonio netto 
consolidato ceduta.
Le partecipazioni in società controllate non significative, in società nelle quali il Gruppo ha un’influenza notevole (che si presu-
me sussistere quando la partecipazione è compresa tra il 20% e il 50%), di seguito “società collegate”, e in joint venture sono 
valutate con il metodo del Patrimonio netto. 
All’atto dell’acquisizione della partecipazione contabilizzata con il metodo del Patrimonio netto, qualsiasi differenza tra il costo 
della partecipazione e la quota d’interessenza della entità nel fair value (valore equo) netto di attività e passività identificabili della 
partecipata è contabilizzata come illustrato di seguito:
a. l’avviamento relativo a una società collegata o a una joint venture è incluso nel valore contabile della partecipazione; l’am-
mortamento di tale avviamento non è consentito;
157