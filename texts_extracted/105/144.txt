Indice generale Indice di sezione
I Bilanci di Poste Italiane al 31 dicembre 2017
2. Modalità di presentazione dei bilanci, metodologie e principi contabili applicati 
Ai sensi dell’art. 2447-septies del Codice Civile, a seguito della costituzione nell’esercizio 2011 del Patrimonio destinato esclu-
sivamente all’esercizio dell’attività BancoPosta, i beni e i rapporti compresi in tale Patrimonio sono distintamente indicati nello 
Stato patrimoniale di Poste Italiane S.p.A., in apposito prospetto integrativo, e nelle relative note del bilancio. 
Con riferimento all’interpretazione e applicazione dei principi contabili internazionali di nuova pubblicazione o che sono stati 
oggetto di revisione, nonché per la trattazione degli aspetti fiscali34 le cui interpretazioni dottrinali e giurisprudenzali non pos-
sono ancora ritenersi esaustive, si è fatto riferimento ai prevalenti orientamenti della migliore dottrina in materia: eventuali futuri 
orientamenti e aggiornamenti interpretativi troveranno riflesso nei successivi esercizi, secondo le modalità di volta in volta 
previste dai principi contabili di riferimento.
2.3 Principi contabili adottati
I conti annuali del Gruppo Poste Italiane sono stati redatti applicando il criterio del costo, salvo nei casi in cui è obbligatoria 
l’applicazione del criterio del fair value (“valore equo”).
Di seguito si riportano i principali principi contabili adottati all’interno del Gruppo Poste Italiane per la valutazione e rappresen-
tazione delle principali voci di bilancio. 
Immobili, impianti e macchinari
Gli Immobili, impianti e macchinari sono valutati al costo d’acquisto o di costruzione al netto degli ammortamenti accumulati e 
delle eventuali perdite di valore. Il costo include gli oneri direttamente sostenuti per predisporre le attività al loro utilizzo, nonché 
eventuali oneri di smantellamento e di rimozione che verranno sostenuti conseguentemente a obbligazioni contrattuali che 
richiedano di riportare il bene nelle condizioni originarie. Gli interessi passivi sostenuti per finanziare l’acquisizione o costruzione 
di immobili, impianti e macchinari sono imputati al Conto economico, a eccezione del caso in cui siano specificamente correlati 
all’acquisizione o costruzione dell’attività: in tal caso, infatti, gli oneri finanziari sono capitalizzati a integrazione del valore iniziale 
dell’attività di riferimento. Gli oneri sostenuti per le manutenzioni e le riparazioni di natura ordinaria e/o ciclica sono direttamente 
imputati al Conto economico dell’esercizio in cui sono sostenuti. La capitalizzazione dei costi inerenti l’ampliamento, ammo-
dernamento o miglioramento degli elementi strutturali di proprietà o in uso da terzi è effettuata nei limiti in cui essi rispondano 
ai requisiti per essere separatamente classificati come attività o parte di un’attività, applicando il criterio del component appro-
ach, secondo il quale ciascuna componente suscettibile di un’autonoma valutazione della vita utile e del suo valore è trattata 
distintamente. Il valore di iscrizione è rettificato dall’ammortamento sistematico, calcolato a quote costanti dal momento in cui 
il cespite è disponibile e pronto all’uso, in funzione della stimata vita utile.
La vita utile degli immobili, impianti e macchinari e il loro valore residuo sono rivisti periodicamente e aggiornati, ove neces-
sario, alla chiusura di ogni esercizio. I terreni non sono ammortizzati. Quando il bene oggetto di ammortamento è composto 
da elementi distintamente identificabili, la cui vita utile differisce significativamente da quella delle altre parti che compongono 
l’attività, l’ammortamento è effettuato separatamente per ciascuna delle parti che compongono il bene, in applicazione del 
suindicato metodo del component approach, per un periodo comunque non superiore a quello del cespite principale. 
34. In relazione agli aspetti fiscali, l’Amministrazione Finanziaria ha fornito interpretazioni ufficiali sistematiche solo su alcuni degli effetti derivanti dalle disposizioni 
fiscali contenute nel D.Lgs. n. 38 del 28 febbraio 2005, nella Legge n. 244 del 24 dicembre 2007 (Legge Finanziaria 2008), e nel Decreto Ministeriale del 1° 
aprile 2009, di attuazione della Finanziaria 2008, in relazione alle numerose modifiche intervenute in tema di IRES e IRAP, mentre il Decreto del MEF dell’8 
giugno 2011 contiene disposizioni di coordinamento tra i principi contabili internazionali adottati con regolamento UE ed entrati in vigore nel periodo compreso 
tra il 1° gennaio 2009 e il 31 dicembre 2010, nonché regole di determinazione della base imponibile dell’IRES e dell’IRAP. 
143