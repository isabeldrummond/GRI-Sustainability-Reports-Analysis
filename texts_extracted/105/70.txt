Indice generale Indice di sezione
Relazione sulla gestione al 31 dicembre 2017
6. Dichiarazione consolidata di carattere non finanziario 
Enti Bilaterali
Nel 2017 è proseguita l’attività dell’Ente Bilaterale per la Formazione e Riqualificazione del personale che ha contribuito alla 
condivisione e presentazione di diversi progetti, mentre sono stati sottoscritti gli accordi che hanno consentito all’Azienda di 
accedere ai finanziamenti erogati da Fondimpresa.
È altresì proseguita l’attività dell’Organismo Paritetico Nazionale per la salute e la sicurezza nei luoghi di lavoro, in ordine alla 
uniforme e corretta applicazione degli orientamenti inerenti alla sicurezza e salute dei lavoratori, con particolare riguardo ai temi 
relativi ai nuovi criteri per la valutazione del rischio da stress lavoro correlato.
Dialogo Sociale Europeo [GRI 102-13]
Il gruppo di lavoro “Training, Health & Safety” del Comitato Dialogo Sociale per il settore postale europeo presieduto da Poste 
Italiane, ha continuato l’implementazione del progetto “Promoting Social Dialogue in the postal sector in an enlarged Europe”. 
L’iniziativa, finanziata dalla Commissione Europea, mira alla diffusione della conoscenza del dialogo sociale europeo presso le 
aziende postali e le Organizzazioni Sindacali europee, nonché all’analisi dell’impatto della digitalizzazione nel settore postale, 
con particolare riferimento ai programmi di formazione e di riqualificazione. 
Rafforzamento dei processi di smistamento e recapito. 
In relazione alla commessa “Amazon”, e in particolare alla gestione dell’incremento dei volumi del prodotto Promopacco Plus, 
il 4 agosto 2017 è stato sottoscritto un verbale di accordo per il rafforzamento dei processi di smistamento e recapito. L’intesa 
ha introdotto nuove articolazioni orarie da concordare in successive intese a livello territoriale.
Salute e sicurezza
Assicurare ai lavoratori e ai clienti elevati standard di salute, sicurezza e security in tutte le sedi del Gruppo; sui mezzi di traspor-
to utilizzati e dai fornitori per i servizi di recapito; negli spostamenti in itinere del personale.
Poste Italiane considera la tutela della salute e della sicurezza sul lavoro un valore fondamentale, al quale tutte le persone 
devono ispirarsi nello svolgimento delle proprie attività quotidiane. Poste Italiane ha individuato responsabilità organizzative e 
si è dotata di policy specifiche per garantire un adeguato presidio del tema.
Il Gruppo, inoltre, adotta tutte le misure necessarie per ridurre incidenti, infortuni sul lavoro e malattie professionali, promuo-
vendo il benessere psicofisico delle persone attraverso politiche e programmi di prevenzione e campagne di informazione e 
sensibilizzazione. SDA e Postel hanno ricevuto la certificazione OHSAS 18001 del proprio sistema di gestione per la salute e la 
sicurezza nei luoghi di lavoro che prevede il coinvolgimento delle strutture centrali e territoriali e identifica ruoli e responsabilità 
nell’attuazione degli adempimenti. Nel corso del 2017 il modello datoriale è stato ridefinito suddividendo la Società in 7 Unità 
Produttive (in luogo delle precedenti 5), identificandone i responsabili pro-tempore nei Datori di Lavoro come definito dal D.Lgs 
81/2008 e s.m.i. 
La policy della salute e sicurezza di Gruppo definisce gli elementi cardine del sistema di gestione, tra cui:
la continua valutazione dei rischi e la definizione/aggiornamento delle regole e procedure collegati;
la garanzia che le innovazioni e le trasformazioni dei processi lavorativi si accompagnino sempre a obiettivi di salute e sicu-
rezza dei lavoratori;
l’adeguamento tempestivo a tutte le variazioni e agli aggiornamenti normativi;
l’individuazione di ruoli e responsabilità all’interno dell’organizzazione e l’assegnazione delle risorse necessarie alla pianifica-
zione e realizzazione dei programmi finalizzati al raggiungimento degli obiettivi; 
l’efficace e trasparente comunicazione che assicuri la diffusione di tutte le informazioni utili ai fini della prevenzione, comprese 
le misure di cooperazione e coordinamento con le imprese appaltatrici;
il periodico riesame del sistema di gestione da parte dell’alta direzione per valutare la correttezza e l’efficacia in un’ottica di 
miglioramento continuo.
69