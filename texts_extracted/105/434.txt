Indice generale Indice di sezione Sezione 12
Rendiconto separato del Patrimonio BancoPosta al 31 dicembre 2017
Nota integrativa - Parte A
3 – Attività finanziarie detenute sino alla 
scadenza
a) Criteri di iscrizione 
L’iscrizione iniziale delle Attività finanziarie detenute sino alla scadenza avviene alla data di regolamento. All’atto della rilevazione 
iniziale, tali attività vengono rilevate al loro fair value, che corrisponde normalmente al corrispettivo pagato. Se la rilevazione in 
questa categoria avviene per riclassificazione dalle Attività finanziarie disponibili per la vendita, il fair value dell’attività alla data 
di riclassificazione viene assunto come nuovo costo ammortizzato dell’attività stessa.
b) Criteri di classificazione 
Sono strumenti finanziari non derivati, con pagamenti fissi o determinabili e scadenza fissa, che il Patrimonio BancoPosta ha 
l’intenzione e la capacità di detenere sino a scadenza.
c) Criteri di valutazione e di rilevazione delle componenti 
reddituali
La valutazione delle Attività finanziarie detenute sino alla scadenza è adeguata al costo ammortizzato utilizzando il metodo 
del tasso di interesse effettivo, rettificato per tenere in considerazione gli effetti derivanti da eventuali svalutazioni. Il risultato 
derivante dall’applicazione di tale metodologia è imputato nel Conto economico nella “Voce 10 - Interessi attivi e proventi 
assimilati”. Se vi è un’obiettiva evidenza di elementi che indicano riduzioni di valore, l’attività è ridotta in misura tale da risultare 
pari al valore scontato dei flussi di cassa ottenibili in futuro. Le perdite di valore sono rilevate a Conto economico. Se nei periodi 
successivi vengono meno le motivazioni delle precedenti svalutazioni, il valore delle attività viene ripristinato fino a concorrenza 
del valore che sarebbe derivato dall’applicazione del costo ammortizzato.
d) Criteri di cancellazione 
Le Attività finanziarie detenute sino alla scadenza vengono cancellate quando scadono i diritti contrattuali sui flussi finanziari 
derivanti dalle attività stesse o quando l’attività finanziaria viene ceduta trasferendo sostanzialmente tutti i rischi e i benefici a 
essa connessi. I titoli ricevuti nell’ambito di una operazione che contrattualmente prevede la successiva vendita e i titoli conse-
gnati nell’ambito di una operazione che contrattualmente prevede il successivo riacquisto non sono, rispettivamente, registrati 
o cancellati dal Rendiconto separato.
4 – Crediti
a) Criteri di classificazione e di iscrizione
Sono strumenti finanziari, prevalentemente relativi a impieghi su depositi presso il MEF, non derivati e non quotati in un mercato 
attivo, dai quali sono attesi pagamenti fissi o determinabili. Nella voce crediti rientrano inoltre i crediti di funzionamento di natura 
commerciale. I crediti relativi a impieghi sono iscritti alla data di regolamento, mentre i crediti di funzionamento sono iscritti alla 
data della prestazione del servizio.
433