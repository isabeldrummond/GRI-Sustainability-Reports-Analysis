Indice di sezione Indice generale
Relazione Finanziaria Annuale
Gruppo Poste Italiane | 2017
b. nella determinazione del valore iniziale della partecipazione nell’entità, qualunque eccedenza della quota d’interessenza nel 
fair value (valore equo) netto delle attività e passività identificabili della partecipata, rispetto al costo della partecipazione, è 
inclusa come provento nell’utile (perdita) d’esercizio della collegata o della joint venture del periodo in cui la partecipazione 
viene acquisita.
Successivamente all’acquisizione, inoltre, adeguate rettifiche sono apportate alla quota d’interessenza della entità all’utile 
(perdita) d’esercizio della collegata o della joint venture, al fine di tener conto, per esempio, dell’ammortamento delle attività 
ammortizzabili in base ai rispettivi fair value (valori equi) alla data di acquisizione, e delle eventuali perdite di valore dell’avvia-
mento o degli immobili, impianti e macchinari.
Inoltre, il metodo del Patrimonio netto prevede che:
gli utili o le perdite di pertinenza del Gruppo sono imputati a Conto economico dalla data in cui l’influenza notevole o il con-
trollo ha avuto inizio fino alla data in cui l’influenza notevole o il controllo cessa; nel caso in cui, per effetto delle perdite, la 
società valutata con il metodo in oggetto manifesti un Patrimonio netto negativo, il valore di carico della partecipazione è 
annullato e l’eventuale eccedenza di pertinenza del Gruppo, laddove quest’ultimo si sia impegnato ad adempiere a obbliga-
zioni legali o implicite dell’impresa partecipata, o comunque a coprirne le perdite, è imputata ad apposito fondo del passivo; 
le variazioni patrimoniali delle società valutate con il metodo del Patrimonio netto non rappresentate dal risultato di Conto 
economico sono imputate direttamente in rettifica delle riserve di Patrimonio netto; 
gli utili e le perdite non realizzati generati su operazioni eseguite tra la Capogruppo/società controllate e la partecipata 
valutata con il metodo del Patrimonio netto sono eliminati in funzione del valore della quota di partecipazione del Gruppo 
nella partecipata stessa; le perdite non realizzate sono eliminate, a eccezione del caso in cui esse siano rappresentative di 
riduzione di valore. 
Nella seguente tabella si rappresenta il numero delle società controllate per criterio di consolidamento e di valutazione:
Società controllate/controllo congiunto 31.12.2017 31.12.2016
Consolidate con il metodo integrale 15 17
Valutate con il metodo del Patrimonio netto 6 6
Totale società 21 23
L’elenco e i dati salienti delle società controllate consolidate integralmente e delle società valutate con il criterio del Patrimonio
netto sono forniti nella Nota 11 Ulteriori informazioni – Dati salienti.
2.5 Uso di stime
Per la redazione dei conti annuali è richiesta l’applicazione di principi e metodologie contabili che talvolta si basano su com-
plesse valutazioni soggettive e stime legate all’esperienza storica, e su assunzioni che vengono di volta in volta considerate 
ragionevoli e realistiche in funzione delle relative circostanze. L’applicazione di tali stime e assunzioni influenza i valori indicati nei 
prospetti contabili e nell’informativa fornita. I valori finali delle voci di bilancio per le quali sono state utilizzate le suddette stime 
e assunzioni possono differire da quelli indicati nei bilanci precedenti a causa dell’incertezza che caratterizza le assunzioni e 
le condizioni sulle quali si basano le stime. Le stime e le assunzioni sono riviste periodicamente e gli effetti di ogni variazione 
sono riflessi contabilmente nell’esercizio in cui avviene la revisione di stima, se tale revisione influenza solo l’esercizio corrente, 
o anche nei periodi successivi se la revisione influenza il periodo corrente e quelli futuri.
Di seguito sono descritti i trattamenti contabili che richiedono una maggiore soggettività nell’elaborazione delle stime e per 
i quali una modifica delle condizioni sottostanti le assunzioni utilizzate potrebbe avere un impatto significativo sui bilanci in 
commento.
158