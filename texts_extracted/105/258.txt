Indice generale Indice di sezione
I Bilanci di Poste Italiane al 31 dicembre 2017
4. Gruppo Poste Italiane Bilancio al 31 dicembre 2017 
Altre informazioni su operazioni con parti 
correlate
Il Consiglio di Amministrazione di Poste Italiane, nella riunione del 20 settembre 2017, previo parere favorevole del Comitato 
Parti Correlate e Soggetti Collegati, ha autorizzato l’operatività di acquisto e vendita a pronti e a termine di titoli governativi 
e/o garantiti dallo Stato Italiano, di pronti contro termine di impiego e raccolta e di derivati finanziari di copertura da parte del 
Patrimonio BancoPosta, con Monte Paschi Capital Services Banca per le Imprese S.p.A., qualificabile come parte correlata 
di Poste Italiane in quanto soggetta al comune controllo del Ministero dell’Economia e delle Finanze tramite Banca Monte dei 
Paschi di Siena S.p.A.. 
A seguito della conclusione dell’accordo, sono state realizzate, a partire dal mese di ottobre 2017, cinque operazioni in PCT 
passive e 23 operazioni di buy & sell back, scadute nel periodo, nonché  due operazioni di Interest Rate Swap di copertura del 
rischio tasso e due operazioni di vendita forward titoli.
Il Consiglio di Amministrazione, nella riunione del 13 dicembre 2017, previo parere favorevole del Comitato Parti Correlate 
e Soggetti Collegati, ha autorizzato la sottoscrizione dell’accordo con Cassa depositi e prestiti che disciplina, per il triennio 
2018-2020, l’attività di raccolta e collocamento dei prodotti del Risparmio Postale svolta da Poste Italiane per il tramite di 
BancoPosta per conto di Cassa depositi e prestiti. 
257