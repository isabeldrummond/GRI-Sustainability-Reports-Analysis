Indice generale Indice di sezione
I Bilanci di Poste Italiane al 31 dicembre 2017
2. Modalità di presentazione dei bilanci, metodologie e principi contabili applicati 
Imposte differite attive
La contabilizzazione delle Imposte differite attive è effettuata sulla base delle aspettative di reddito negli esercizi futuri. La valu-
tazione dei redditi attesi ai fini della contabilizzazione delle imposte differite dipende da fattori che possono variare nel tempo e 
determinare effetti significativi sulla valutazione di tale posta di bilancio.
Fondo svalutazione crediti
Il Fondo svalutazione crediti riflette le stime relative alle perdite sul portafoglio crediti avendo comunque riguardo, per specifiche 
partite verso la Pubblica Amministrazione, a provvedimenti legislativi restrittivi della spesa pubblica. Gli accantonamenti per le 
perdite attese esprimono la stima della rischiosità creditizia che scaturisce dall’esperienza passata per crediti simili, dall’analisi 
di scaduti (correnti e storici), perdite e incassi, e infine dal monitoraggio dell’andamento delle condizioni economiche correnti 
e prospettiche dei mercati di riferimento. Gli accantonamenti netti al fondo svalutazione sono rilevati nel Conto economico alla 
voce Altri costi e oneri, ovvero, se riferiti a crediti maturati nell’esercizio, mediante la sospensione dei ricavi interessati.
Fair value strumenti finanziari non quotati
In assenza di un mercato attivo, il fair value degli strumenti finanziari è determinato in base ad elaborazioni interne ovvero a 
valutazioni tecniche di operatori esterni che consentono di stimare il prezzo al quale lo strumento potrebbe essere negozia-
to alla data di valutazione in uno scambio indipendente. Vengono utilizzati modelli di valutazione basati prevalentemente su 
variabili finanziarie desunte dal mercato, tenendo conto, ove possibile, dei valori di mercato di altri strumenti sostanzialmente 
assimilabili, nonché dell’eventuale rischio di credito.
Riserve tecniche assicurative
La valutazione delle Riserve tecniche assicurative è basata su conclusioni raggiunte da attuari interni alla compagnia Poste 
Vita S.p.A. dipendenti da diverse e rilevanti assunzioni ed ipotesi di natura tecnica, attuariale, demografica, finanziaria, nonché 
dalle previsioni dei flussi di cassa futuri rinvenienti dai contratti di assicurazione stipulati da Poste Vita e Poste Assicura e in 
essere alla data di chiusura dell’esercizio. Al fine di verificare la congruità delle riserve tecniche è periodicamente eseguito il 
Liability Adequacy Test (cd. “LAT”), per misurare la capacità dei futuri flussi finanziari derivanti dai contratti assicurativi di copri-
re le passività nei confronti dell’assicurato. Il test LAT è condotto prendendo in considerazione il valore attuale dei cash flow 
futuri, ottenuti proiettando i flussi di cassa attesi generati dal portafoglio in essere alla data di chiusura dell’esercizio sulla base 
di appropriate ipotesi sulle cause di decadenza (mortalità, rescissione, riscatto, riduzione) e sull’andamento delle spese. Se 
necessario, le riserve tecniche vengono adeguate e il relativo ammontare è imputato al Conto economico.
Trattamento di fine rapporto
La valutazione del Trattamento di fine rapporto è basata anche su conclusioni raggiunte da attuari esterni al Gruppo. Il calcolo 
tiene conto del TFR maturato per prestazioni di lavoro già effettuate ed è basato su diverse ipotesi di tipo sia demografico sia 
economico-finanziario. Tali assunzioni, fondate anche sull’esperienza di ciascuna azienda del Gruppo e della best practice di 
riferimento, sono soggette a periodiche revisioni. 
163