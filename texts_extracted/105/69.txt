Indice di sezione Indice generale
Relazione Finanziaria Annuale
Gruppo Poste Italiane | 2017
Dare valore alle persone
Relazioni con le parti sociali [GRI 102-41]
Instaurare relazioni con i sindacati, basate sui principi di correttezza e rispetto dei ruoli, con il fine di trovare soluzioni condivise 
finalizzate alla crescita, alla competitività e alla continuità del business.
Il Rapporto tra Poste Italiane e le Organizzazioni Sindacali (OO.SS.) si basa su un sistema di relazioni articolato su contratta-
zione, confronto, consultazione e informazione periodica e preventiva, nel rispetto di quanto siglato nei contratti collettivi che 
si applicano alle società del Gruppo e che coprono il 100% dei dipendenti. Il CCNL di Poste Italiane copre circa il 95% dei 
dipendenti, mentre SDA e Mistral Air hanno autonome regolamentazioni contrattuali.
Nel rispetto delle attività di condivisione con le OO.SS, l’8 febbraio 2018 è stata sottoscritta l’Ipotesi di Accordo di riorganiz-
zazione delle attività di Recapito. 
Tale riassetto organizzativo verrà realizzato nel corso degli anni 2018 e 2019. Le Parti hanno inoltre definito le modalità per la 
gestione delle eccedenze occupazionali rinvenienti dal processo di riorganizzazione, escludendo il ricorso alle procedure di 
licenziamento collettivo ex artt. 4 e 24 della legge n. 223/91.
L’accordo rappresenta uno dei principali elementi che abilitano il raggiungimento delle efficienze previste nel Piano Strategico 
Deliver 2022 garantendo la crescita, competitività e continuità del Business.
Contratto Collettivo Nazionale di Lavoro per il 
personale non dirigente di Poste Italiane 
Come anticipato, il 30 novembre 2017 è stato sottoscritto il nuovo Contratto Collettivo Nazionale di Lavoro del personale non 
dirigente della durata triennale (decorrenza 1° gennaio 2016 - 31 dicembre 2018). Sotto il profilo economico è stato definito 
l’incremento dei minimi tabellari ed è stato riconosciuto un importo a titolo di una tantum a copertura della “vacatio” contrat-
tuale. Sul piano normativo sono state apportate alcune revisioni al testo contrattuale che recepiscono modifiche legislative 
intervenute e sono stati sottoscritti due importanti protocolli su “appalti” e “molestie e violenza nei luoghi di lavoro”. Sotto il 
profilo relazionale è stato modificato l’assetto della contrattazione nazionale e aziendale/territoriale con relativa precisazione 
delle materie oggetto della contrattazione stessa ed è stato recepito il testo unico sulla rappresentanza siglato tra Confindustria 
e OO.SS. il 10 gennaio 2014. Infine, è stato rafforzato il sistema di partecipazione sia attraverso la riconfigurazione del Comitato 
Nazionale Gruppo Poste (in precedenza denominato Osservatorio Paritetico Nazionale), sia attraverso l’introduzione di un 
nuovo organismo in materia di assistenza sanitaria integrativa.
Permessi Sindacali ex art. 30 L. 300/70 
In data 7 febbraio 2017 è stata sottoscritta con le OO.SS. l’intesa di rinnovo dei permessi sindacali retribuiti, ai sensi dell’art. 
30 L. 300/70. L’accordo ha validità triennale (2017-2019) e ha definito, rispetto all’anno 2016, una riduzione complessiva nel 
triennio del monte ore attribuito alle OO.SS. di circa 66mila ore.
Tutele sindacali ex art. 14 CCNL
In data 30 novembre 2017, contestualmente al rinnovo del CCNL, è stato sottoscritto l’accordo che disciplina i limiti percen-
tuali della tutela e agibilità delle rappresentanze sindacali unitarie e aziendali e dei dirigenti delle OO.SS. stipulanti il CCNL. 
L’accordo, che ha la medesima durata del CCNL, prevede che la tutela della c.d. “intrasferibilità” si applichi anche ai dirigenti 
delle OO.SS. nella misura massima del 3,3% degli iscritti in ciascuna Unità Produttiva. 
68