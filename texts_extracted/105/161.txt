Indice di sezione Indice generale
Relazione Finanziaria Annuale
Gruppo Poste Italiane | 2017
Nel dettaglio, al 31 dicembre 2017, l’esposizione complessiva nei confronti della Pubblica Amministrazione comprende.
i.  Crediti relativi all’OSU per 31 milioni di euro relativi a compensi di esercizi precedenti e privi di copertura nel Bilancio dello 
Stato. Nel corso dell’esercizio in commento, sono stati incassati 262 milioni di euro per compensi maturati nel periodo 
e 108 milioni di euro per residui crediti relativi ai compensi 2015 e 2014 (si veda inoltre quanto riportato in nota 5.3 - A7 
Crediti commerciali).
ii.  Crediti per integrazioni tariffarie elettorali per 83 milioni di euro, oggetto di ricognizione nella citata Nota MEF, interamente 
stanziati nel Bilancio dello Stato 2017 e nei precedenti, in attesa di approvazione da parte della Commissione Europea. Tali 
crediti sono esposti al lordo dell’incasso di un ammontare non disponibile di 55 milioni di euro depositato dal MEF nel mese 
di dicembre 2017 su un conto infruttifero tenuto dalla Società presso la Tesoreria dello Stato e per tale motivo iscritto nei 
Debiti per anticipi ricevuti. Per lo svincolo di quanto depositato dal MEF e l’estinzione dei crediti in commento è necessario 
attendere il parere favorevole della Commissione Europea. 
iii.  Crediti nei confronti del MEF per complessivi 81 milioni di euro maturati nel periodo e comunque privi di particolari criticità. 
Nel corso dell’esercizio 2017 sono stati interamente incassati i crediti per il servizio di distribuzione di Euroconvertitori a suo 
tempo prestato e oggetto di ricognizione nella citata Nota MEF.
iv.  Crediti per 39 milioni di euro derivanti dall’annullamento della Decisione CE 16/07/08 per interessi relativi alla sentenza del 
Tribunale (UE) 30 settembre 2013, i cui effetti nel patrimonio netto della Capogruppo sono sospesi o rettificati. Nel corso 
dell’esercizio 2017 sono stati incassati 6 milioni di euro, oggetto di riconoscimento nella citata Nota MEF.
v.  Crediti verso la Presidenza del Consiglio dei Ministri per 43 milioni maturati nel periodo46, stanziati nel Bilancio dello Stato 
2017 e oggetto di approvazione da parte della Commissione Europea. Nel corso dell’esercizio 2017 è stato incassato 1 
milione di euro, oggetto di riconoscimento nella citata Nota MEF.
vi.  Crediti verso il MiSE per 77 milioni di euro, di cui 62 milioni di euro oggetto di azione giudiziale intentata da Poste Italiane a 
seguito del mancato parere favorevole preventivo dell’Avvocatura dello Stato sul riconoscimento in sede transattiva di una 
quota di circa 50 milioni di euro; per il complemento al saldo è aperto un tavolo di lavoro congiunto con il debitore, teso a 
definire l’ammontare delle prestazioni da fatturare anche in relazione all’esito delle operazioni peritali nell’ambito dell’azione 
giudiziale in corso. 
vii. Crediti vantati nei confronti della Pubblica Amministrazione centrale e locale per complessivi 538 milioni di euro. In generale, 
per l’incasso di taluni di detti crediti si rilevano ritardi dovuti in prevalenza a mancanza di stanziamenti nei bilanci delle diver-
se Amministrazioni ovvero nella stipula di contratti o convenzioni. Al riguardo, proseguono le azioni finalizzate al rinnovo 
delle convenzioni scadute e a sollecitare le richieste di stanziamento47.
viii. Altri crediti per 8 milioni di euro il cui recupero è in corso di definizione: tali crediti risultano peraltro interamente svalutati.
ix.  Crediti residui per imposte correnti e relativi interessi riferiti per:
55 milioni di euro all’IRES da recuperare sulla mancata deduzione forfetaria del 10% dell’IRAP e della mancata deduzione 
dell’IRAP sostenuta sul costo del lavoro, di cui 8 milioni di quota capitale e 47 milioni di interessi. Per il recupero di gran 
parte dell’importo in questione, relativo alla controllante Poste Italiane, sono stati instaurati due contenziosi entrambi 
discussi presso la Commissione Tributaria Provinciale di Roma che ha accolto i ricorsi di Poste Italiane dichiarando 
l’Agenzia delle Entrate di Roma tenuta al rimborso delle somme richieste, oltre agli interessi. Relativamente ad entram-
be le sentenze, l’Agenzia delle Entrate ha proposto appello alla Commissione Tributaria regionale e, in data 23 marzo 
2018, per una delle due cause, detta Commissione ha depositato sentenza che ha accolto l’appello dell’Agenzia. Poste 
Italiane impugnerà tale sentenza di fronte alla Suprema Corte di Cassazione. La recente sentenza, in contrasto con altri 
precedenti pronunciamenti positivi, introduce nuovi elementi di incertezza sull’esito finale della vicenda. L’evoluzione del 
contenzioso è oggetto di attento monitoraggio e ulteriori elementi che dovessero comportare nuove e diverse valutazioni 
da parte della Società saranno riflessi nei futuri bilanci.
12 milioni di euro all’IRAP da recuperare sulla mancata deduzione delle spese riferite al personale disabile relative all’e-
sercizio 2003. Tale credito, comprensivo degli interessi maturati al 31 dicembre 2017 di circa 3 milioni di euro, è stato 
accertato nell’esercizio in commento a seguito della sentenza emessa dalla Commissione Tributaria Regionale del Lazio 
che ha accolto il ricorso a suo tempo presentato dalla Capogruppo contro il mancato rimborso da parte dell’Agenzia 
delle Entrate di Roma. Tale sentenza non è stata oggetto di appello nei termini di legge ed è quindi passata in giudicato.
Al 31 dicembre 2017, i Fondi svalutazione crediti rilevati tengono conto delle partite prive di copertura nel Bilancio dello Stato 
e delle posizioni scadute nei confronti della Pubblica Amministrazione. 
46. Le agevolazioni editoriali sono state ripristinate con il D.L. n. 244 del 30 dicembre 2016 (c.d. Milleproroghe) in vigore dal 1° gennaio 2017 e convertito con 
modificazioni dalla Legge n. 19 del 27 febbraio 2017.
47. Le principali convenzioni scadute riguardano i rapporti con INPS per il servizio di pagamento dei voucher (si rimanda alla nota 5.3 – A7 Crediti commerciali) e con 
l’Agenzia delle Entrate per il servizio di incasso e rendicontazione tasse auto, il servizio di pagamento dei rimborsi fiscali, il servizio di notifica contravvenzioni.
160