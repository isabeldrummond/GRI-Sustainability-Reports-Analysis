Indice generale Indice di sezione
I Bilanci di Poste Italiane al 31 dicembre 2017
3. Eventi di rilievo intercorsi nell’esercizio
Con la medesima finalità, si inquadra la ristrutturazione organizzativa operata all’interno di Poste Italiane S.p.A. già a partire dal 
2017. Nello specifico, è stata costituita a luglio 2017 la funzione Pagamenti, Mobile e Digital nell’ottica di garantire un’attenta e 
preventiva valutazione degli scenari evolutivi prospettati, anche dal punto di vista della conformità alla normativa di riferimento.
Il nuovo assetto organizzativo della Capogruppo si riflette nell’informativa dei bilanci di Poste Italiane al 31 dicembre 2017, con 
particolare riguardo ai prospetti di bilancio e all’Informativa per Settori operativi (nota 4.4).
3.2 Altri eventi di rilievo
Nel corso dell’esercizio 2017 sono intervenuti i seguenti, ulteriori fatti di rilievo:
Si è conclusa l’attività di allocazione del corrispettivo pagato da Poste Italiane S.p.A. per l’acquisizione del capitale sociale 
di Indabox S.p.A. al prezzo di 650 migliaia di euro avvenuta il 7 novembre 2016. La differenza emersa tra il prezzo dell’ope-
razione e le attività nette acquisite ammonta a 610 migliaia di euro ed è stata attribuita ad avviamento, implicito nel valore 
contabile della partecipazione, valutata col metodo del patrimonio netto al 31 dicembre 2017. 
Per quanto attiene agli investimenti finanziari di Poste Italiane S.p.A. nelle Contingent Convertible Notes Midco S.p.A., sotto-
scritte nel dicembre 2014 per originari 75 milioni di euro, in data 2 maggio 2017, a seguito dell’Assemblea degli azionisti di 
Alitalia SAI S.p.A. (controllata per il 51% dalla Midco S.p.A.) che ha preso atto della grave situazione economica, patrimoniale 
e finanziaria della Compagnia stessa, del venir meno del supporto dei soci e dell’impraticabilità, in tempi brevi, di soluzioni 
alternative, il Consiglio di Amministrazione della Compagnia ha deciso di presentare istanza di ammissione alla procedura 
di amministrazione straordinaria, concessa con Decreto dal Ministero dello Sviluppo Economico. In data 11 maggio 2017 
il Tribunale di Civitavecchia ha dichiarato, con sentenza, l’insolvenza di Alitalia SAI S.p.A. e in data 17 maggio 2017, i 
Commissari incaricati hanno pubblicato l’invito a manifestare interesse finalizzato alla definizione della procedura di ammi-
nistrazione straordinaria. In data 5 luglio 2017 l’Assemblea dei soci della MidCo S.p.A. ha approvato il bilancio della società 
per l’esercizio chiuso al 31 dicembre 2016, in cui la partecipazione in Alitalia SAI S.p.A. è stata interamente svalutata e da cui 
è risultata una riduzione del patrimonio netto tale da integrare la fattispecie prevista per la conversione delle Notes detenute 
da Poste Italiane in strumento finanziario partecipativo. Tenuto conto degli eventi sopra descritti, per l’esercizio 2017 è stata 
rilevata una perdita di natura non ricorrente pari al valore complessivo delle notes, di 82 milioni di euro comprensivo degli 
interessi rilevati al 31 dicembre 2016, iscritta negli oneri finanziari.
Nel corso dell’ultimo trimestre dell’esercizio 2017, Poste Italiane S.p.A. ha alienato in più soluzioni, e previa conversione 
in azioni di classe A, le 756.280 azioni di classe B della Mastercard Incorporated. Il corrispettivo percepito è stato di 91 
milioni di euro con un pressoché corrispondente effetto positivo di natura non ricorrente nel conto economico consolidato 
dell’esercizio. 
In data 30 novembre 2017, è stato siglato, con tutte le Organizzazioni sindacali, il rinnovo del Contratto Collettivo di Lavoro 
per il personale non dirigente di Poste Italiane per il triennio 2016-2018, dei cui effetti si è tenuto conto nella predisposizione 
dei Bilanci al 31 dicembre 2017.
In data 14 dicembre 2017, a seguito delle delibere assunte dai rispettivi Consigli di Amministrazione, Cassa depositi e prestiti 
S.p.A. e Poste Italiane S.p.A. hanno sottoscritto il nuovo accordo per il servizio di raccolta del risparmio postale a valere nel 
triennio 2018-2020.
179