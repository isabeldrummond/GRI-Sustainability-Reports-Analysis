Indice di sezione Indice generale
Relazione Finanziaria Annuale
Gruppo Poste Italiane | 2017
Lotta alla corruzione
Rispettare la normativa vigente in termini di lotta alla corruzione attiva e passiva in ogni sua forma. 
La corruzione rappresenta un ostacolo intollerabile all’efficienza del Business e alla leale concorrenza. Poste Italiane ha indivi-
duato responsabilità organizzative e si è dotata di policy specifiche per garantire un adeguato presidio del tema. A tal propo-
sito, si è dotata di una funzione di Fraud Management e Security Intelligence che rappresenta il punto di riferimento operativo 
e funzionale delle strutture aziendali per le segnalazioni di eventi illeciti o sospetti tali e assicura costantemente un servizio 
antifrode impegnato su più fronti: analisi e valutazione dei rischi di frode; collaborazione diretta con le Forze dell’Ordine, Polizia 
Giudiziaria, Autorità Giudiziaria; supporto alle altre funzioni aziendali quali Business e antiriciclaggio; approfondimenti di Digital 
Forensics per eventi informatici; realizzazione di iniziative progettuali volte a garantire il miglioramento dei livelli di sicurezza ed 
il presidio delle attività di prevenzione, mitigazione e contrasto delle frodi; attività di rilevazione, monitoraggio e contrasto degli 
attacchi fraudolenti ai clienti dei servizi digitali e sul canale fisico; attività di monitoraggio e blocco delle transazioni sospette/
fraudolente; reportistica mirata al monitoraggio dei livelli di performance e all’andamento delle frodi; supporto specialistico anti-
frode per analisi e definizione di requisiti di sicurezza rispetto a nuovi prodotti e servizi. Inoltre, fornisce supporto all’Organismo 
di Vigilanza nell’ambito delle indagini sulle segnalazioni di reati previsti dal D.Lgs 231/01.
In linea con le best practices nazionali e internazionali e il quadro normativo/regolatorio di riferimento, la funzione Controllo 
Interno, nel biennio 2016/2017, ha analizzato in fase di risk assessment il 100% dei processi identificando 30 processi a rischio 
di corruzione, tra cui il processo acquisti, la finanza aziendale e la gestione delle risorse umane.
Inoltre, la Funzione Controllo Interno svolgendo attività di audit, ha garantito sui processi a rischio di corruzione diversi gradi di 
copertura che nello specifico nel 2017 hanno raggiunto anche il 94%.   
Percentuale di copertura* dei processi a rischio corruzione con interventi di audit 
[GRI 205-1]
2016 2017
Alta copertura 67% 94%
Media copertura 33% 3%
Bassa copertura 0% 3%
* La copertura rappresenta l’incidenza complessiva delle attività di audit sui processi aziendali.
Numero totale di dipendenti coinvolti in attività di formazione specifica su temi di 
anticorruzione*
2016 2017
Totale Dipendenti 99.963 56.052
di cui:
Dirigenti 179 261
Quadri 12.441 6.726
Impiegati 87.343 49.065
* È stata considerata formazione anticorruzione quella contenuta sull’argomento all’interno del corso on line “Il D.Lgs. 231/’01.
66