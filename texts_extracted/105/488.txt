Indice generale Indice di sezione Sezione 12
Rendiconto separato del Patrimonio BancoPosta al 31 dicembre 2017
Nota integrativa - Parte E
Parte E – informazioni sui rischi e sulle 
relative politiche di copertura
Premessa
L’operatività BancoPosta, svolta ai sensi del DPR 144/2001, consiste, in particolare, nella gestione attiva della liquidità raccol-
ta su conti correnti postali, svolta in nome proprio ma con vincolo d’impiego in conformità alla normativa applicabile, e nella 
gestione di incassi e pagamenti in nome e per conto di terzi. 
Le risorse provenienti dalla raccolta effettuata da clientela privata su conti correnti postali sono obbligatoriamente impiegate 
in titoli governativi dell’area euro, ovvero, per un massimo del 50%, in titoli garantiti dallo Stato italiano127, mentre le risorse 
provenienti dalla raccolta effettuata presso la Pubblica Amministrazione sono depositate presso il MEF. Nel corso del 2017, 
l’operatività del Patrimonio BancoPosta è stata caratterizzata dall’attività di investimento della raccolta incrementale registrata 
sui conti correnti, dal reimpiego dei fondi rivenienti dai titoli governativi scaduti e dalla gestione attiva degli strumenti finanziari. 
Nel corso del 2017, l’aumento contenuto dei tassi di interesse rilevato sia sulla curva risk free che sui rendimenti dei Titoli di 
Stato italiani, ha determinato una leggera flessione delle plusvalenze da valutazione dei titoli iscritti in bilancio, che sono comun-
que state in parte realizzate a Conto economico.
A seguito del positivo sviluppo dei volumi di raccolta dei conti correnti postali nel 2017, il monitoraggio del risk profile ha eviden-
ziato, a partire da giugno, la discesa dell’indicatore di leva finanziaria al di sotto dei valori obiettivo stabiliti nel RAF (Risk Appetite 
Framework). L’indice di leva finanziaria (leverage ratio) al 31 dicembre 2017 si attesta a circa il 3,11% (3% valore minimo di 
riferimento normativo). Al fine di riequilibrare tale indice ai valori obiettivo interni (3,15%), in data 25 gennaio u.s il Consiglio di 
Amministrazione di Poste Italiane ha approvato il progetto di ricapitalizzazione del BancoPosta da attuarsi con il conferimento 
di riserve libere per 210 milioni di euro. Le funzioni competenti procederanno anche nel corso del 2018 ad un attento monito-
raggio dell’indicatore di leva finanziaria per verificarne nel tempo l’allineamento ad obiettivi, soglie e limiti del RAF.
Il profilo degli impieghi si basa sulle risultanze delle attività di continuo monitoraggio delle caratteristiche comportamentali della 
raccolta in conti correnti postali e sull’aggiornamento, realizzato da un primario operatore di mercato, del modello statistico/
econometrico dell’andamento previsionale e prudenziale di persistenza delle masse raccolte. Il citato modello costituisce il 
riferimento tendenziale della politica degli investimenti (i cui limiti sono fissati da apposite Linee guida approvate dal Consiglio 
di Amministrazione), al fine di contenere l’esposizione al rischio di tasso di interesse e di liquidità. 
Gestione dei rischi finanziari
Gli obiettivi di una gestione finanziaria equilibrata e di monitoraggio dei principali profili di rischio/rendimento sono garantiti da 
strutture organizzative esistenti nell’ambito di Poste Italiane S.p.A., interne e esterne al Patrimonio BancoPosta, ispirate a criteri 
di separatezza e autonomia delle funzioni oltre che da specifici processi che regolano l’assunzione, la gestione e il controllo dei 
rischi finanziari. In tale ambito, il Consiglio di Amministrazione di Poste Italiane S.p.A. ha approvato in data 19 febbraio 2018 
l’aggiornamento della Linea Guida Sistema di Controllo Interno e Gestione Rischi (SCIGR) quale strumento normativo per la 
disciplina integrata del Sistema di Controllo Interno e di Gestione dei Rischi del Patrimonio BancoPosta. Organizzativamente, 
la gestione dei rischi finanziari avviene attraverso il coinvolgimento dei seguenti organi e funzioni:
Il Comitato Controllo, Rischi e Sostenibilità svolge, con riferimento all’esercizio delle attività di BancoPosta, funzioni di 
supporto al Consiglio di Amministrazione in materia di rischi e sistema di controlli interni, con particolare riferimento a tutte 
quelle attività strumentali e necessarie affinché lo stesso Consiglio di Amministrazione possa addivenire ad una corretta ed 
efficace determinazione del Risk Appetite Framework e delle politiche di governo dei rischi;
il Comitato Interfunzionale, istituito con il Regolamento del Patrimonio BancoPosta, è presieduto dall’Amministratore 
Delegato e Direttore Generale ed è composto in modo permanente dal Responsabile della funzione BancoPosta e dai 
responsabili delle funzioni interessate di Poste Italiane S.p.A.; il Comitato ha funzioni consultive e propositive con compiti di 
raccordo della funzione di BancoPosta con le altre funzioni della società gemmante;
127. Modifica introdotta all’art. 1 comma 1097 della Legge 27 dicembre 2006 n. 296 dall’art. 1 comma 285 della Legge di Stabilità 2015 (n. 190 del 23 dicembre 2014).
487