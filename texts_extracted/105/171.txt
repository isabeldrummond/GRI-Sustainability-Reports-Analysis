Indice di sezione Indice generale
Relazione Finanziaria Annuale
Gruppo Poste Italiane | 2017
c. in sede di chiusure contabili successive alla prima iscrizione dell’asset, e per tutta la durata contrattuale, l’asset è 
ammortizzato in base ad un criterio sistematico, mentre la passività finanziaria è incrementata per gli interessi passivi 
maturati da calcolarsi in base al tasso interno del contratto di locazione;
d. in sede di pagamento del canone periodico, la passività finanziaria è ridotta per pari ammontare.
L’ambito di applicazione del principio non comprende i contratti cd. “di breve durata” (non oltre dodici mesi) e di quelli cd. “di 
basso valore” (con item di valore non superiore ai 5.000 dollari); per tali contratti il locatore ha facoltà di esercitare l’opzione di 
non applicare l’IFRS 16, e di continuare pertanto a far riferimento all’attuale regime contabile.
Modifiche all’IFRS 9 – Strumenti finanziari - Elementi di pagamento anticipato con compensazione negativa adottate con 
Regolamento UE n. 498/2018. Le modifiche apportate al presente principio sono volte a chiarire la classificazione di deter-
minate attività finanziarie rimborsabili anticipatamente quando si applica l’IFRS 9.
Infine, alla data di approvazione dei bilanci in commento, risultano emessi dallo IASB ma non ancora omologati dalla 
Commissione Europea taluni principi contabili, emendamenti ed interpretazioni:
IFRS 17 - Insurance Contracts;
Interpretazione IFRIC 22 - Foreign Currency Transactions and Advance Consideration;
Interpretazione IFRIC 23 - Uncertainty over Income Tax Treatments;
Modifiche allo IAS 28: Long-term Interests in Associates and Joint Ventures;
Ciclo Annuale di Miglioramenti agli IFRS 2015 - 2017;
Modifiche allo IAS 19: Plan Amendment, Curtailment or Settlement.
I riflessi che tali principi, emendamenti e interpretazioni di prossima applicazione potranno eventualmente avere sull’informativa 
finanziaria del Gruppo Poste Italiane sono ancora in corso di approfondimento e valutazione.
Principi contabili di nuova applicazione: 
Disposizioni transitorie e informativa ESMA 
Il 27 ottobre 2017 l’European Securities and Markets Authority (di seguito ESMA) ha pubblicato un Public Statement 51 volto a 
identificare alcune informazioni che le società quotate sono tenute ovvero esortate a fornire nelle proprie Relazioni Finanziarie 
Annuali 2017. 
Nello specifico, tali informazioni attengono a:
1.  gli impatti derivanti dall’imminente applicazione dei principi contabili IFRS 9 - Strumenti finanziari, IFRS 15 - Ricavi prove-
niente da contratti con i clienti, e IFRS 16 - Leasing;
2.  specifici dettagli nei casi di applicazione dell’IFRS 3 - Aggregazioni aziendali;
3.  specifici dettagli da fornire nell’applicazione dello IAS 7 - Rendiconto finanziario.
Nella presente nota si fornisce l’informativa di cui al punto 1 finalizzata ad una preliminare comprensione degli effetti derivanti 
dalla applicazione degli IFRS 9, 15 e 16 sul Bilancio del Gruppo Poste Italiane. Si rinvia per le altre tematiche menzionate dal 
Public Statement alle specifiche note di commento (B8 – Passività finanziarie).
51. ESMA32-63-340, Public Statement “European common enforcement priorities for 2017 IFRS financial statements”
170