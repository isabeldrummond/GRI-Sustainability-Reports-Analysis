Indice di sezione Indice generale
Relazione Finanziaria Annuale
Gruppo Poste Italiane | 2017
Nel settore assicurativo l’internet delle cose (IoT)16 abilita nuovi modelli di offerta in ambito e-Health, Home Insurance e RC 
Auto. L’analisi dei Big Data, inoltre, ha un potenziale legato al monitoraggio dei dati comportamentali dell’assicurato che trova 
riscontro in polizze innovative e in servizi che puntano a migliorare la customer experience.  
La trasformazione digitale porta con sé la necessità di dotarsi di sistemi di protezione sempre più avanzati per contrastare 
il fenomeno della cybercrime attraverso strumenti, metodologie processi di cybersecurity a tutela di dati personali, servizi 
strategici e proprietà intellettuale di cittadini, imprese e Pubblica Amministrazione. Per questo è fondamentale che le imprese 
adottino sistemi di prevenzione e di protezione adeguati a garantire la tutela dei propri asset tangibili e intangibili e dei propri 
stakeholder.
Nuovi approcci di business per le sfide sociali 
del terzo millennio
Crescita dell’aspettativa di vita, basso tasso di natalità e immigrazione sono fenomeni che stanno cambiando la società 
Italiana e l’approccio nello sviluppo di prodotti e servizi, in particolare nel settore bancario e assicurativo. L’immigrazione è un 
fenomeno strutturale per dimensioni e per incidenza nel tessuto economico e sociale del nostro Paese, mentre l’inclusione 
finanziaria costituisce una leva importante per accelerare il processo di integrazione degli immigrati. Il tasso di bancarizzazione 
della popolazione adulta in Italia è all’87% e la percentuale di cittadini stranieri adulti titolari di un conto corrente è del 73% 
(fonte: Banca Mondiale). 
Salute e stili di vita sani sono alcune delle tematiche oggetto dei nuovi modelli nel settore assicurativo che si stanno affermando 
in Europa, basati su incentivi a comportamenti virtuosi dei clienti che possono generare impatti positivi sulla collettività e sui 
costi delle società assicurative.  
Il mercato del lavoro è entrato nella “quarta rivoluzione industriale”, un insieme di trasformazioni che grazie alla robotica, 
all’innovazione digitale e all’intelligenza artificiale, sta modificando non solo il modello del Business delle imprese, ma anche le 
modalità di utilizzo del capitale umano. Le imprese si trovano oggi a dover gestire un “ecosistema” di persone complesso per 
effetto del progressivo slittamento dell’età pensionabile e del conseguente prolungarsi della permanenza nel mondo del lavoro, 
che comporta la compresenza di cinque generazioni che portano con sé valori, esperienze e aspirazioni differenti da gestire. 
Riconoscere e valorizzare ogni forma di diversità ha un obiettivo strategico che porta vantaggi in termini di clima interno, senso 
di appartenenza, produttività e innovazione.
Il cambiamento climatico
Con l’accordo sul clima siglato a Parigi nel 2016, 195 Paesi si sono impegnati a mantenere l’aumento della temperatura glo-
bale ben al di sotto dei 2 gradi centigradi rispetto all’epoca preindustriale. Si stima che, per restare entro 1,5 gradi, si debbano 
tagliare le emissioni di 26 miliardi di tonnellate di CO equivalente entro il 2030. Le imprese sono chiamate a valutare i possibili 
2
rischi e le opportunità (per es. efficienza energetica, mobilità sostenibile, finanziamenti e servizi assicurativi green) collegate al 
proprio Business, tenendo conto delle evoluzioni del contesto nazionale e internazionale.
Il settore postale sta vivendo un continuo e rapido aumento dei volumi di pacchi in circolazione dovuto all’incremento 
dell’e-commerce e questo fenomeno incide sulla necessità di trasporti e logistica sostenibile per minimizzare le emissioni in 
atmosfera. Anche il segmento della corrispondenza, che ha registrato un progressivo declino dei volumi dovuto alla sostitu-
zione dei tradizionali servizi postali fisici (cosiddetta e-substitution) con servizi elettronici e la creazione di nuovi servizi digitali 
innovativi quali, posta pubblicitaria on line e servizi di notifica elettronica, può certamente dare un contributo significativo alla 
riduzione dell’impatto ambientale.
16. L’internet of things (IoT) è l’espressione utilizzata per definire l’insieme delle apparecchiature e dei dispositivi elettronici, diversi da PC, connessi a Internet (per 
es. automobili, sensori per il fitness, impianti di climatizzazione, ecc.).
46