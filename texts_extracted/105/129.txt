Indice di sezione Indice generale
Relazione Finanziaria Annuale
Gruppo Poste Italiane | 2017
13. Appendice
Indicatori alternativi di performance
Poste Italiane, in linea con gli orientamenti pubblicati il 5 ottobre 2015 dall’European Securities and Markets Authority 
(ESMA/2015/1415), presenta in questa Relazione, in aggiunta ai dati economico-patrimoniali e finanziari previsti dagli 
International Financial Reporting Standards (IFRS) e utilizzati per la redazione dei Bilanci al 31 dicembre 2017, alcuni indicatori 
da questi ultimi derivati, che forniscono al management un ulteriore parametro per la valutazione delle performance conseguite 
dal Gruppo. Si fa presente che in conseguenza delle modifiche organizzative intercorse nel 2017, nonché dei nuovi indirizzi 
strategici delineati nel Piano Industriale “Deliver 2022” presentato alla comunità finanziaria il 27 febbraio 2018, le modalità di 
valutazione e rappresentazione dei business per settori operativi dell’esercizio 2017 sono state oggetto di revisione. Per effetto 
di tale revisione, i Settori operativi identificati ai fini della Relazione Finanziaria Annuale 2017 sono: Servizi di Corrispondenza, 
Pacchi e Distribuzione; Servizi di Pagamenti, Mobile e Digitale; Servizi Finanziari; Servizi Assicurativi.
Inoltre, è stata rivista la modalità di presentazione delle componenti positive e negative del business assicurativo il cui Conto 
economico accoglie una nuova voce: Ricavi per servizi assicurativi al netto della variazione riserve tecniche e oneri relativi a 
sinistri, che rappresenta sinteticamente la contribuzione del settore assicurativo al risultato del Gruppo. La voce è definita 
come la somma dei premi assicurativi al netto della riassicurazione, dei proventi e oneri derivanti dalla gestione degli strumenti 
finanziari connessi all’operatività assicurativa, della variazione degli impegni verso gli assicurati rilevata nelle riserve tecniche e 
degli oneri relativi ai sinistri. 
Quanto sopra rappresentato ha trovato riflesso anche nella riclassificazione dei conti economici dei settori operativi che, in 
aggiunta a quanto previsto dall’informativa presentata in conformità dell’IFRS 8, è elaborata dal management al solo fine di 
integrare e approfondire l’analisi dell’andamento della gestione dei citati settori specifici di attività del Gruppo. 
Gli indicatori alternativi di performance utilizzati sono i seguenti:
EBITDA (Earnings Before Interest, Taxes, Depreciation and Amortization) - indicatore che evidenzia il risultato prima 
degli effetti della gestione finanziaria non operativa e di quella fiscale, nonché degli ammortamenti e svalutazioni delle immobi-
lizzazioni e degli investimenti immobiliari. 
EBIT margin - rappresenta un indicatore della performance operativa ed è calcolato come rapporto tra il Margine Operativo 
(EBIT) e i Ricavi Totali prima degli effetti della gestione finanziaria non operativa e di quella fiscale. Tale indicatore è anche pre-
sentato distintamente per ciascun settore operativo. 
ROE (Return On Equity) netto - a partire dalla presente Relazione è calcolato come rapporto tra il Risultato netto e la media 
del valore del Patrimonio netto (al netto delle riserve valutative) all’inizio e alla chiusura del periodo di riferimento. Nelle pre-
cedenti chiusure l’indicatore veniva invece calcolato come rapporto tra il Risultato prima delle imposte e il Patrimonio Netto 
(incluse le riserve valutative).
La scelta del management è stata dunque quella di depurare il Patrimonio netto della componente valutativa al fine di agevolare 
la comparabilità della redditività nei periodi a confronto e di utilizzare, sempre in tale ottica, il Risultato al netto delle imposte, 
poiché l’indicatore viene utilizzato solo per rappresentare la redditività del Gruppo nel suo complesso.
CAPITALE IMMOBILIZZATO - è un indicatore patrimoniale rappresentato dalla somma degli Immobili, impianti e macchinari, 
degli Investimenti immobiliari, delle Attività immateriali e delle Partecipazioni valutate con il metodo del patrimonio netto.
CAPITALE CIRCOLANTE NETTO - è la somma delle Rimanenze, dei Crediti commerciali e degli Altri crediti e attività, dei 
Crediti per imposte correnti, dei Debiti commerciali e Altre passività e dei Debiti per imposte correnti. 
CAPITALE INVESTITO NETTO - è la somma del Capitale immobilizzato, del Capitale circolante netto, dei Crediti per impo-
ste anticipate, dei Debiti per imposte differite, dei Fondi per rischi e oneri, del TFR e Fondo di quiescenza e delle Attività non 
correnti e gruppi di attività in dismissione e Passività associate ad attività in dismissione.
128