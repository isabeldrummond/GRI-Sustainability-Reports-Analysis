Indice di sezione Indice generale
Relazione Finanziaria Annuale
Gruppo Poste Italiane | 2017
in alcun modo penalizzate dalla sua istituzione. In particolare, con l’adozione del Consolidato Fiscale, la posizione debitoria 
della Capogruppo nei confronti dell’Erario è determinata a livello consolidato sulla base del carico fiscale o delle perdite fiscali di 
ciascuna società aderente, tenuto conto anche delle ritenute da esse subite e degli acconti versati. Poste Italiane S.p.A. iscrive 
il proprio debito per IRES, eventualmente rettificato per tenere conto degli effetti (positivi o negativi) derivanti dalle rettifiche di 
consolidamento fiscale. Quando le diminuzioni o gli aggravi d’imposta derivanti da tali rettifiche sono da attribuire alle società 
che aderiscono al Consolidato, Poste Italiane S.p.A. attribuisce alle suddette società le diminuzioni o gli aggravi d’imposta. 
Il beneficio economico derivante dalla compensazione delle perdite fiscali, cedute alla consolidante dalle società aderenti al 
Consolidato Fiscale, è riconosciuto integralmente da Poste Italiane S.p.A.. Le imposte e tasse non correlate al reddito sono 
incluse tra gli Altri costi e oneri.
Rimanenze
Le Rimanenze di magazzino sono valutate al minore tra costo d’acquisto o produzione e valore netto di realizzo. Relativamente 
ai beni fungibili e alle merci destinate alla vendita, il costo è determinato con il metodo del costo medio ponderato, mentre 
per i beni non fungibili il costo di riferimento è quello specifico sostenuto al momento dell’acquisto. A fronte dei valori così 
determinati, ove necessario, sono effettuati accantonamenti per tenere conto delle rimanenze obsolete o a lenta rotazione. 
Quando vengono meno le circostanze che precedentemente avevano causato la rilevazione dei sopra indicati accantonamenti, 
o quando vi sono chiare indicazioni di un aumento nel valore netto di realizzo, gli accantonamenti sono stornati in tutto o in 
parte, nella misura in cui il nuovo valore contabile sia il minore tra costo di acquisto o produzione e il valore netto di realizzo 
alla data di riferimento del bilancio. Le attività non sono invece rilevate nello Stato patrimoniale quando è stata sostenuta una 
spesa per la quale, alla luce delle migliori informazioni disponibili alla data di redazione del bilancio, è ritenuto improbabile che 
i benefici economici affluiranno al Gruppo successivamente alla chiusura dell’esercizio. 
Per le unità immobiliari destinate alla vendita40, qualora presenti, il costo è rappresentato dal fair value di ciascun singolo bene 
al momento dell’acquisto, incrementato di eventuali oneri accessori direttamente imputabili all’acquisizione, mentre il valore 
netto di realizzo è determinato sulla base del prezzo stimato di vendita in normali condizioni di mercato, al netto dei costi diretti 
di vendita. 
Le commesse su ordinazione di terzi, di durata pluriennale, sono valutate con il metodo della percentuale di completamento, 
determinata utilizzando il criterio del costo sostenuto (cost to cost)41.
Certificati ambientali (Quote di emissione)
Con riferimento alle imprese del Gruppo interessate dalla relativa disciplina42, i Certificati ambientali (o Quote di emissione) 
rappresentano uno strumento di incentivazione nella riduzione di emissioni di gas a effetto serra, introdotto nel sistema nor-
mativo italiano ed europeo dal Protocollo di Kyoto, con l’obiettivo di realizzare un miglioramento delle tecnologie utilizzate nella 
produzione di energia e nei processi industriali. 
Il sistema comunitario European Emission Trading System, istituito per la gestione e lo scambio delle quote di emissione, fissa 
un limite massimo per le emissioni di gas a effetto serra da prodursi nel corso di un anno a livello europeo, cui corrisponde 
il rilascio a titolo gratuito, da parte delle autorità nazionali competenti, di un determinato numero di quote di emissione. Nel 
corso dell’anno, a seconda delle effettive emissioni di gas a effetto serra prodotte rispetto ai limiti massimi consentiti, ciascuna 
azienda ha facoltà di vendere ovvero acquistare a titolo oneroso quote di emissione sul mercato. 
In conformità a quanto disciplinato dall’OIC “Le quote di emissione di gas a effetto serra”, oltre che alla best practice di riferi-
mento per i principali IAS adopter il trattamento contabile è quello che segue.
Il rilascio gratuito delle quote di emissione comporta l’impegno a produrre, nell’anno di riferimento, un quantitativo di emissioni di 
40. Si tratta di unità immobiliari detenute dalla società EGI S.p.A., non iscritte negli Investimenti Immobiliari perché acquisite per la vendita o alla stessa 
successivamente destinate.
41. Secondo tale criterio i costi effettivi sostenuti a una certa data sono rapportati ai costi totali stimati. La percentuale così calcolata viene applicata al totale dei 
ricavi stimati, ottenendo il valore da attribuire ai ricavi maturati alla data.
42. La società controllata Mistral Air Srl.
150