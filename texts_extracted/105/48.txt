Indice generale Indice di sezione
Relazione sulla gestione al 31 dicembre 2017
6. Dichiarazione consolidata di carattere non finanziario 
La creazione di valore condiviso 
Di fronte all’aggravarsi degli equilibri ecologici, alle persistenti sperequazioni sociali e ai processi di decrescita sostenibile, si sta 
assistendo a un rinnovamento dei modelli di Business finalizzati alla creazione di valore condiviso. L’approccio Shared Value 
elaborato da Michael Porter, professore alla Harvard Business School, si fonda sul presupposto che sia necessario identificare 
un nuovo modello di capitalismo, assediato dalle crisi economico finanziarie dell’ultimo periodo storico. Le società che rive-
stono un ruolo di servizio pubblico sono, per loro stessa missione, sempre più chiamate a ridefinire la produttività nella catena 
del valore e valutare forme di investimento che mirino a ottenere risultati positivi sia dal punto di vista finanziario, sia da quello 
sociale, ambientale e di supporto al sistema Paese. Negli ultimi anni l’impact investing, ossia gli investimenti fatti in società, 
organizzazioni e fondi con l’intento di generare un impatto sociale o ambientale misurabile e favorevole a fianco o in sostituzione 
di un rendimento finanziario17, sta diventando più affidabile, al punto che banche, compagnie di assicurazione e fondi pensione 
lo promuovono all’unanimità.
I Temi Che Ci Raccontano [GRI 102-46 
GRI 102-47; GRI 103-1]
Poste Italiane ha avviato il percorso necessario per assicurare la conformità ai requisiti normativi previsti D.Lgs. 254/2016 che 
indica anche di esplicitare gli standard di rendicontazione - emanati da autorevoli organismi sovranazionali, internazionali o 
nazionali, di natura pubblica o privata - utilizzati al fine di adempiere agli obblighi di informativa non finanziaria. La scelta del 
Gruppo è stata quella di adottare l’approccio indicato dal Global Reporting Initiative (GRI), che rappresenta lo standard mag-
giormente utilizzato a livello internazionale in virtù del fatto che, oltre a coprire gli aspetti richiesti dalla direttiva europea, e con-
seguentemente dal Decreto 254, esprime il concetto di materialità, altro importante elemento di convergenza con il Decreto. 
Nel corso del 2017 il Gruppo ha condotto un’analisi di materialità al fine di identificare i temi necessari ad assicurare la com-
prensione della propria attività, del suo andamento, dei risultati e dell’impatto prodotto. La materialità è di fatto la soglia oltre la 
quale un tema diventa sufficientemente importante da essere rendicontato. 
Il processo che ha portato alla definizione dei temi materiali è stato articolato in tre fasi:
Identificazione delle tematiche rilevanti, a partire dall’analisi dello scenario esterno e delle società comparabili, dei trend di 
sostenibilità, degli impegni già presi dal Gruppo e comunicati in documenti pubblici, aspettative degli stakeholder, standard 
internazionali (Sustainability Accounting Standards Board, RobecoSAM).
Attribuzione della rilevanza dei temi identificati sulla base di un’analisi interna della documentazione e delle policy azien-
dali, di interviste alle diverse funzioni aziendali, delle aspettative dei principali stakeholder attraverso le iniziative di ascolto e 
coinvolgimento promosse.  
Posizionamento dei temi rilevanti all’interno della matrice di materialità e identificazione dei temi materiali. 
Di seguito è riportata la Matrice di materialità e la descrizione dei temi materiali identificati e utilizzati nella Dichiarazione Non 
Finanziaria a eccezione dei temi Sostenibilità economico-finanziaria e Corporate Governance che sono trattati all’interno della 
Relazione sulla Gestione e della Relazione sul Governo societario e gli assetti proprietari.
Gli impatti relativi ai temi materiali identificati sono tutti causati dall’organizzazione ad eccezione dei temi logistica sostenibile e 
salute e sicurezza che sono causati anche da fornitori che operano per conto di Poste Italiane su una parte significativa delle 
operations del Gruppo.
17. Cambridge Associates e Global Impact Investing Network (GIIN).
47