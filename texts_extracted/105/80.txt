Indice generale Indice di sezione
Relazione sulla gestione al 31 dicembre 2017
6. Dichiarazione consolidata di carattere non finanziario 
L’integrazione culturale
L’attenzione di Poste Italiane all’evoluzione del contesto sociale, in cui l’avvicinamento ai cittadini stranieri in Italia è diventato un 
elemento importante per il superamento della barriera linguistica, si è tradotto nella realizzazione di 2 tipologie di Uffici Postali 
multietnici che offrono servizi postali sia alla clientela italiana, sia a un bacino di clienti di diverse etnie:
Uffici mono-etnici, come punto di riferimento in centri e/o quartieri a forte concentrazione di singole comunità. Ne sono un 
esempio gli Uffici di Prato, ad alta concentrazione di popolazione cinese, e l’Ufficio Postale di Foggia Centro ad alta concen-
trazione di etnia africana.
Uffici multi-etnici, come punto di aggregazione delle etnie prevalenti presenti in città più grandi come Roma, Milano e Torino. 
A supporto degli operatori, l’Ufficio Postale etnico è allestito con tutto il materiale di comunicazione e pubblicità tradotto nelle 
varie lingue del target di clienti individuato. A fine 2017 sono attivi 27 uffici etnici nei quali è altresì presente la campagna di 
offerta per gli italiani di etnia cinese che hanno bisogno di spedire pacchi, inviare denaro o effettuare chiamate verso la Cina. 
Uffici per l’integrazione culturale
2016 2017
Monoetnici (n.) 2 2
Multietnici (n.) 21 25
Numero clienti serviti  2.751.153 3.311.214
Totale operazioni effettuate 5.379.679 5.503.076
L’inclusione finanziaria dei cittadini in difficoltà
È proseguita nel 2017 l’erogazione del servizio di consegna della Carta Acquisti (Social card), avviato nel 2008. 
Poste ha stipulato un contratto a seguito di aggiudicazione di una gara (6 settembre 2017 - 5 settembre 2020) in qualità di 
Mandataria dell’RTI Poste - Postel, con il Ministero dell’Economia e delle Finanze per il servizio di gestione integrata della Carta 
Acquisti e della Carta SIA. Ad ottobre 2017 è stata emanata la misura unica nazionale di contrasto alla povertà REI (Reddito 
di inclusione), che ha previsto a partire dal 1° dicembre 2017 la possibilità di fare domanda per la Carta REI (dal 1° novem-
bre 2017 non più possibile presentare la richiesta per la Carta SIA). Il beneficio REI è usufruibile, con l’emissione della Carta 
REI, a partire dal 1° gennaio 2018. Il servizio di gestione integrata prevede l’emissione di una carta di pagamento elettronica 
(Prepagata) sulla quale viene caricato un contributo economico a sostegno delle categorie di cittadini con difficoltà economi-
che, che dimostrino il possesso dei requisiti stabiliti nelle normative di riferimento per tipologia di carta.
I principali servizi offerti sono: 
raccolta e digitalizzazione delle domande di richiesta per la sola Carta Acquisti;
emissione e distribuzione delle carte;
ricariche dei contributi periodici sulle carte attive/emesse;
rilascio della carte presso la rete di Uffici Postali abilitati; 
sostituzione delle carte in caso di furto, smarrimento, ecc.;
servizi di rendicontazione; 
stampa della modulistica (solo Carta acquisti) e del materiale informativo;  
servizi di assistenza telefonica (IVR);
servizi di invio automatico di SMS per ogni transazione effettuata e del saldo e credito residuo sulla carta;
portale telematico per ottenere informazioni. 
Al 31 dicembre 2017 risultano attive circa 1 milione di carte.
79