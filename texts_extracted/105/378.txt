Indice generale Indice di sezione
I Bilanci di Poste Italiane al 31 dicembre 2017 
6. Analisi e presidio dei rischi
Rischi assicurativi
Tale tipologia di rischi emerge come conseguenza della stipula dei contratti assicurativi e delle condizioni previste nei con-
tratti stessi (basi tecniche adottate, calcolo del premio, condizioni di riscatto, etc.).
Con riferimento alla Compagnia Poste Vita S.p.A., sotto il profilo tecnico, uno dei principali fattori di rischio è quello relativo 
alla mortalità ossia ogni rischio riconducibile alla aleatorietà della durata di vita degli assicurati. Particolare attenzione è posta 
nella stipula di polizze temporanee caso morte dove le procedure prevedono limiti di assunzione sia sul capitale che sull’età 
dell’assicurato. Sotto il profilo degli importi assicurati “caso morte”, le compagnie assicurative del Gruppo ricorrono a coper-
ture riassicurative coerenti con la natura dei prodotti commercializzati e con livelli di conservazione adeguati alla struttura 
patrimoniale delle Società. I principali riassicuratori del Gruppo sono caratterizzati da una elevata solidità finanziaria.
Per i prodotti con capitale sotto rischio positivo, come ad esempio la Temporanea Caso Morte, tale rischio ha conseguenze 
negative se le frequenze di decesso che si verificano superano le probabilità di decesso realisticamente valutate (basi tec-
niche di secondo ordine). 
Per i prodotti con capitale sotto rischio negativo, come ad esempio le rendite vitalizie, si hanno conseguenze negative quan-
do le frequenze di decesso che si verificano risultano inferiori alle probabilità realisticamente valutate (rischio di longevità). 
Ciò premesso, al 31 dicembre 2017, il rischio di mortalità è di modesta rilevanza per il Gruppo, considerate le caratteristiche 
dei prodotti offerti. L’unico ambito in cui tale rischio assume una certa rilevanza è quello delle Temporanee Caso Morte. 
Con riferimento a tali prodotti, viene periodicamente effettuato un confronto tra i decessi effettivi e quelli previsti dalle basi 
demografiche adottate per il pricing; i primi sono risultati sempre significativamente inferiori ai secondi. Inoltre il rischio di 
mortalità viene mitigato facendo ricorso a coperture riassicurative e, in fase di assunzione, a limiti definiti sia sul capitale che 
sull’età dell’assicurato.
Anche il rischio di longevità risulta di modesta entità. Infatti, per la generalità dei prodotti assicurativi vita, la probabilità di 
conversione in rendita è molto vicina a zero in quanto l’evidenza storica dimostra che l’opzione di conversione non è stata 
mai esercitata fino ad oggi dagli assicurati. I prodotti pensionistici in particolare, rappresentano ancora una quota marginale 
delle passività assicurative (circa il 5%). Per tali prodotti, inoltre, il Gruppo si riserva il diritto, al verificarsi di specifiche con-
dizioni, di modificare la base demografica e la composizione per sesso utilizzate per il calcolo dei coefficienti di conversione 
in rendita.
Per quanto riguarda il rischio di pricing, ossia il rischio di subire perdite a causa di una inadeguata tariffazione dei prodotti 
assicurativi venduti, lo stesso può manifestarsi a causa di: 
scelte inappropriate delle basi tecniche, 
non corretta valutazione delle opzioni implicite nel prodotto,
non corretta valutazione dei parametri per il calcolo dei caricamenti per spese.
Poiché i prodotti di Poste Vita S.p.A. sono soprattutto rivalutabili di tipologia mista o a vita intera, a carattere prevalentemente 
finanziario, nei casi con tasso tecnico pari a zero, la base tecnica adottata non influisce nel calcolo del premio (e/o del capitale 
assicurato). Il rischio di pricing derivante dalla scelta delle basi tecniche, fatto salvo quanto sopra accennato relativamente ai 
prodotti di tipo Temporanee Caso Morte è quasi del tutto assente nel portafoglio di Poste Vita S.p.A.. 
Le opzioni implicite nelle polizze presenti in portafoglio sono:
Opzione di riscatto
Opzione di rendimento minimo garantito
Opzione di conversione in rendita
Per quasi tutti i prodotti in portafoglio non vi sono penalità di riscatto: tale rischio diventa tuttavia rilevante solo nel caso di 
fenomeni di riscatti di massa; considerato l’andamento storico finora rilevato, si ritiene remota la probabilità che tale ipotesi 
possa verificarsi. 
377