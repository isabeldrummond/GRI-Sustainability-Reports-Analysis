Indice di sezione Indice generale
Relazione Finanziaria Annuale
Gruppo Poste Italiane | 2017
Per effetto di tali operazioni, Poste manterrà il 100% di BancoPosta Fondi SGR con l’obiettivo di farne un centro di competenze 
nella gestione degli investimenti finanziari di tutto il Gruppo; l’operazione permetterà inoltre di rafforzare l’attività di formazione 
e aggiornamento della rete distributiva di Poste nell’ambito del risparmio gestito e di ampliare la gamma dei prodotti offerti ai 
risparmiatori. In particolare, con riferimento all’accordo di scissione e compravendita, la determinazione definitiva del prezzo, 
quantificato come detto in 120 milioni di euro, sarà soggetta a un meccanismo di earn-out in favore di Poste Italiane, in caso 
di incremento della redditività dei mandati/deleghe di gestione assegnati ad Anima SGR oltre determinate soglie e un mecca-
nismo di aggiustamento prezzo a favore di Anima Holding di entità marginale. Il prezzo sarà integralmente corrisposto alla data 
di perfezionamento dell’operazione, entro il 31 dicembre 2018, sospensivamente subordinato al conseguimento delle previste 
autorizzazioni delle Autorità competenti e dopo la sottoscrizione e liberazione di uno o più aumenti di capitale di Anima Holding 
S.p.A. per almeno 250 milioni di euro. 
Infine, con l’intento di perseguire con maggiore efficacia gli obiettivi di sviluppo in ambito pagamenti e rafforzare il modello di 
servizio nei confronti della clientela retail, Business e Pubblica Amministrazione, Poste Italiane ha ritenuto opportuno concen-
trare in un unico soggetto specializzato tutte le esperienze e competenze in ambito pagamenti, mobile e digitale. 
Tale iniziativa prevede il conferimento in natura in favore di PosteMobile S.p.A. del ramo d’azienda della monetica e dei servizi 
di pagamento afferente al Patrimonio BancoPosta e la costituzione, da parte di PosteMobile, di un patrimonio destinato tramite 
il quale la stessa Società possa operare quale Istituto di Moneta Elettronica (IMEL), continuando altresì a svolgere le attuali 
attività di operatore mobile virtuale.
L’operazione, insieme alle proposte di modifica del Patrimonio e del Regolamento BancoPosta, nonché del conferimento dei 
relativi poteri per inoltrare l’istanza di autorizzazione alla Banca d’Italia, è stata deliberata dal Consiglio di Amministrazione di 
Poste Italiane del 25 gennaio 2018. In caso di esito favorevole della procedura autorizzativa da parte dell’Autorità di vigilanza, 
l’Assemblea di Poste Italiane sarà dunque chiamata a deliberare in merito alla proposta di rimozione del vincolo di destinazione 
al Patrimonio BancoPosta dell’insieme di attività, beni e rapporti giuridici costituenti il ramo d’azienda della monetica e dei 
servizi di pagamento.
14