Indice di sezione Indice generale
Relazione Finanziaria Annuale
Gruppo Poste Italiane | 2017
Gli strumenti finanziari derivati presenti nei portafogli di Poste Italiane sono soggetti a collateralizzazione e pertanto il fair value 
non necessita di aggiustamenti per tener conto del merito creditizio della controparte. La curva dei rendimenti impiegata per 
l’attualizzazione è selezionata in coerenza con le modalità di remunerazione previste per il cash collateral. L’approccio descritto 
è confermato anche nel caso di garanzie rappresentate da titoli di debito, considerato il livello contenuto di rischio di credito 
che contraddistingue gli effettivi titoli che costituiscono il collateral per il Gruppo Poste Italiane. 
Nei rari casi in cui le caratteristiche degli accordi di collateralizzazione non consentano la sostanziale riduzione del rischio di 
controparte, la valutazione viene effettuata tramite tecniche di discounted cash flow che prevedono l’attualizzazione dei flussi 
futuri utilizzando in input una curva dei rendimenti che incorpora lo spread rappresentativo del rischio credito dell’emittente. In 
alternativa, viene utilizzato il metodo del valore corrente che consente di elaborare il CVA/DVA (Credit Valuation Adjustment / 
Debit Valuation Adjustment) in funzione delle principali caratteristiche tecnico-finanziarie dei contratti e la probabilità di default 
della controparte.
Buy & Sell Back per impiego temporaneo della liquidità: la valutazione viene effettuata tramite tecniche di discounted 
cash flow che prevedono l’attualizzazione dei futuri flussi contrattuali. I Buy & Sell Back sono soggetti a collateralizzazione e 
pertanto il fair value non necessita di aggiustamenti per tenere in considerazione il merito creditizio.
Impieghi a tasso fisso e tasso variabile: la valutazione viene effettuata utilizzando tecniche di discounted cash flow. Lo 
spread di credito della controparte viene incorporato tramite:
l’utilizzo della curva governativa italiana o del credit default swap (CDS) della Repubblica Italiana, in caso di Amministrazioni 
Centrali italiane;
l’utilizzo di curve CDS quotate o, se non disponibili, l’adozione di curve CDS “sintetiche” rappresentative della classe di rating 
della controparte, costruite a partire dai dati di input osservabili sul mercato;
l’utilizzo di curve dei rendimenti costruite a partire dalle quotazioni delle emissioni obbligazionarie specifiche dell’emittente. 
Passività finanziarie quotate su mercati non attivi o non quotate:
Titoli obbligazionari plain: la valutazione viene effettuata tramite tecniche di discounted cash flow che prevedono l’attua-
lizzazione dei flussi futuri utilizzando in input una curva dei rendimenti che incorpora lo spread rappresentativo del rischio 
credito dell’emittente.
Titoli obbligazionari strutturati: la valutazione avviene applicando l’approccio building block che prevede la scomposi-
zione della posizione strutturata nelle sue componenti elementari: componente obbligazionaria e componente opzionale. 
La valutazione della componente obbligazionaria viene effettuata utilizzando tecniche di discounted cash flow applicabili alle 
obbligazioni plain, così come definite al punto precedente. La componente opzionale che, considerate le caratteristiche dei 
titoli obbligazionari emessi da società comprese nel gruppo Poste Italiane, è riconducibile al rischio tasso, viene valutata 
mediante un approccio in formula chiusa secondo modelli classici di valutazione delle opzioni aventi come sottostante tale 
specifico fattore di rischio.
Debiti finanziari: la valutazione viene effettuata tramite tecniche di discounted cash flow che prevedono l’attualizzazione dei 
flussi futuri utilizzando in input una curva dei rendimenti che incorpora lo spread rappresentativo del rischio credito. 
Repo di finanziamento: la valutazione viene effettuata tramite tecniche di discounted cash flow che prevedono l’attualiz-
zazione dei futuri flussi contrattuali. I Repo sono soggetti a collateralizzazione e pertanto il fair value non necessita di aggiu-
stamenti per tenere in considerazione il merito creditizio.
Investimenti immobiliari (esclusi ex alloggi di servizio) e rimanenze di immobili destinati alla vendita: I valori di 
fair value, sia degli Investimenti Immobiliari che delle Rimanenze, sono stati determinati utilizzando principalmente la tecnica 
reddituale secondo cui il valore dell’immobile, deriva dall’attualizzazione dei cash flow che ci si attende verranno generati dai 
contratti di locazione e/o dai proventi delle vendite, al netto dei costi di pertinenza della proprietà; il procedimento utilizza un 
appropriato tasso di attualizzazione che considera analiticamente i rischi caratteristici dell’immobile. 
Livello 3: appartengono a tale livello le valutazioni di fair value effettuate utilizzando oltre agli input di livello 2 anche input non 
osservabili per l’attività o per la passività. Per il gruppo Poste Italiane rilevano le seguenti categorie di strumenti finanziari:
Impieghi a tasso fisso e tasso variabile: la valutazione viene effettuata utilizzando tecniche di discounted cash flow. Lo 
spread di credito della controparte viene determinato secondo le best practice di mercato, impiegando default probability e 
matrici di transizione elaborate da info providers esterni ed i parametri di loss given default stabiliti dalla normativa prudenziale 
per le banche o da valori benchmark di mercato.
166