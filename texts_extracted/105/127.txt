Indice di sezione Indice generale
Relazione Finanziaria Annuale
Gruppo Poste Italiane | 2017
Patrimonio BancoPosta, con Monte Paschi Capital Services Banca per le Imprese S.p.A.. qualificabile come parte correlata di 
Poste Italiane in quanto soggetta al comune controllo del MEF tramite Banca Monte dei Paschi di Siena S.p.A.28. L’operatività 
afferisce a diverse tipologie di operazioni, ne consegue che l’importo e la durata delle singole transazioni non sono delineabili 
a priori ma si definiranno nel tempo. 
Tenuto conto della dimensione del portafoglio di strumenti finanziari detenuti dal Patrimonio BancoPosta a fronte della raccolta 
da privati e in considerazione dell’importo medio di questa tipologia di operazioni, che vengono concluse a condizioni standard 
e rientrano nell’ordinaria gestione finanziaria di BancoPosta, l’operazione è stata valutata, in via prudenziale, alla stregua di 
un’operazione ordinaria di maggiore rilevanza ai sensi del Regolamento Consob n. 17221 del 2010 e s.m.e i.
Nel corso del 2017 sono state realizzate, a partire dal mese di ottobre, cinque operazioni in pronti contro termine passive e 23 
operazioni di buy & sell back, scadute nell’esercizio, nonché due operazioni di Interest Rate Swap di copertura del rischio tasso 
e due operazioni di vendita forward titoli. 
Il Consiglio di Amministrazione, nella riunione del 13 dicembre 2017, acquisito il parere favorevole del Comitato Parti Correlate 
e Soggetti Collegati, ha autorizzato la sottoscrizione dell’accordo con Cassa depositi e prestiti che disciplina, per il triennio 
2018-2020, l’attività di raccolta e collocamento dei prodotti del Risparmio Postale svolta da Poste Italiane per il tramite di 
BancoPosta per conto di CDP. Considerato il valore dell’accordo, che nell’orizzonte temporale di riferimento (pari a 3 anni) 
è compreso in un range tra 4,65 e 5,55 miliardi di euro, e che Poste Italiane e CDP sono entrambe controllate dal Ministero 
dell’Economia e delle Finanze, l’operazione si qualifica come “operazione con parte correlata di maggiore rilevanza” ai sensi 
della normativa Consob e ai fini della normativa Banca d’Italia applicabile al Patrimonio BancoPosta.
L’Accordo è stato sottoscritto in data 14 dicembre 2017 e successivamente il relativo Documento informativo è stato messo 
a disposizione del pubblico presso la sede sociale, presso Borsa Italiana S.p.A., sul sito internet della Società, nonché sul sito 
internet del meccanismo di stoccaggio autorizzato “eMarket Storage”. 
Il dettaglio dei rapporti patrimoniali ed economici con parti correlate è riportato nei Bilanci di Poste Italiane al 31 dicembre 2017 
(Note delle voci del Bilancio del Gruppo Poste Italiane - Informazioni Aggiuntive; Note delle voci del Bilancio di Poste Italiane 
S.p.A. – Parti correlate) 
Operazioni atipiche e/o inusuali
Ai sensi della comunicazione CONSOB del 28 luglio 2006 il Gruppo Poste Italiane non ha posto in essere operazioni atipiche 
e/o inusuali29 nel corso dell’esercizio 2017. 
28. MPS Capital Services è detenuta al 99,97% dalla Banca Monte dei Paschi di Siena S.p.A. a sua volta controllata dal Ministero dell’Economia e delle Finanze 
che ne detiene il 52% del capitale sociale.
29. Operazioni che per significatività/rilevanza, natura delle controparti, oggetto della transazione, modalità di determinazione del prezzo di trasferimento e 
tempistica dell’accadimento possono dar luogo a dubbi sulla correttezza e/o completezza delle informazioni di bilancio, sul conflitto di interesse, sulla 
salvaguardia del patrimonio aziendale, nonché sulla tutela degli azionisti di minoranza.
126