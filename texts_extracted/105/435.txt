Sezione 12 Indice di sezione Indice generale
Relazione Finanziaria Annuale
Gruppo Poste Italiane | 2017
b) Criteri di valutazione e di rilevazione delle componenti 
reddituali
Tali attività sono valutate al costo ammortizzato sulla base del metodo del tasso di interesse effettivo, rettificato in caso di 
riduzione di valore. Nel caso di perdite di valore si applicano gli stessi principi sopra descritti in relazione alle Attività finanziarie 
detenute sino alla scadenza.
c) Criteri di cancellazione
I crediti sono cancellati quando scadono i diritti contrattuali sui flussi finanziari derivanti dalle attività stesse o quando l’attività 
finanziaria viene ceduta trasferendo sostanzialmente tutti i rischi e i benefici a essa connessi. 
6 – Operazioni di copertura 
a) Criteri di iscrizione e di classificazione
L’iscrizione iniziale dei Derivati di copertura è effettuata al momento di stipula dei relativi contratti. Le tipologie di copertura 
utilizzate sono:
Fair value hedge: Copertura dell’esposizione alle variazioni di fair value di un’attività o passività rilevata o un impegno irrevo-
cabile non iscritto, che è attribuibile a un rischio particolare e potrebbe influenzare il Conto economico.
Cash flow hedge: Copertura dell’esposizione alla variabilità dei flussi finanziari che è attribuibile a un particolare rischio 
associato a un’attività o passività rilevata o a una programmata operazione altamente probabile e che potrebbe influenzare 
il Conto economico.
b) Criteri di valutazione e di rilevazione delle componenti 
reddituali
Alla data di stipula del contratto gli strumenti derivati sono contabilizzati al fair value. Se gli strumenti derivati soddisfano i requi-
siti per essere classificati come strumenti di copertura, le successive variazioni del fair value vengono contabilizzate seguendo 
gli specifici criteri di seguito indicati. Di ciascuno strumento finanziario derivato qualificato per la rilevazione come strumento di 
copertura è documentata la sua relazione con l’oggetto di copertura, compresi gli obiettivi di gestione del rischio, la strategia 
di copertura e i metodi per la verifica dell’efficacia. La verifica dell’efficacia di ciascuna copertura è fatta sia al momento di 
accensione di ciascuno strumento derivato, sia durante la sua vita.
Fair value hedges
Quando la copertura riguarda attività o passività iscritte in bilancio, ovvero riguarda un impegno irrevocabile non iscritto, sia 
la variazione del fair value dello strumento di copertura, sia la variazione di fair value dell’oggetto della copertura sono impu-
tate al Conto economico. L’eventuale differenza costituisce l’inefficacia della copertura che rappresenta un onere o provento 
iscritto nella “Voce 90 – Risultato netto dell’attività di copertura”.
Cash flow hedges
Nel caso di cash flow hedge, le variazioni del fair value dello strumento derivato registrate successivamente alla prima rile-
vazione sono imputate, limitatamente alla sola quota efficace, a una specifica riserva di Patrimonio netto (Riserva da cash 
flow hedge). Una copertura è in genere considerata altamente efficace se, sia all’inizio, sia durante la sua vita, i cambiamenti 
dei flussi di cassa attesi nel futuro per l’elemento coperto sono sostanzialmente compensati dai cambiamenti del fair value 
dello strumento di copertura. Quando si manifestano gli effetti economici originati dall’oggetto della copertura la riserva è 
imputata a Conto economico.
434