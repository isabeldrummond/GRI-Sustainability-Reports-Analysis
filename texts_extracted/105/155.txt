Indice di sezione Indice generale
Relazione Finanziaria Annuale
Gruppo Poste Italiane | 2017
Fondi per rischi e oneri
I Fondi per rischi e oneri sono iscritti a fronte di perdite e oneri di natura determinata, di esistenza certa o probabile, dei quali, 
tuttavia, non sono determinabili l’ammontare o la data in cui essi si manifesteranno. L’iscrizione viene eseguita solo quando 
esiste un’obbligazione corrente (legale o implicita) per una futura fuoriuscita di risorse atte a produrre benefici economici, come 
risultato di eventi passati, ed è probabile che tale fuoriuscita sia richiesta per l’adempimento dell’obbligazione. Tale ammontare 
rappresenta la migliore stima attualizzata dell’impiego di risorse richiesto per estinguere l’obbligazione. Il valore della passività 
è attualizzato al tasso che riflette i valori correnti di mercato e tiene conto del rischio specifico associabile a ciascuna passi-
vità. Con riguardo ai rischi per i quali il manifestarsi di una passività è soltanto possibile è fornita specifica informativa senza 
procedere ad alcuno stanziamento. Quando, in casi estremamente rari, l’indicazione di alcune informazioni di dettaglio relative 
alle passività considerate potrebbe pregiudicare seriamente la posizione del Gruppo in una controversia o in una negoziazione 
in corso con terzi, il Gruppo si avvale della facoltà prevista dai principi contabili di riferimento di fornire un’informativa limitata.
Benefici ai dipendenti
Benefici a breve termine 
I benefici a breve termine per i dipendenti sono benefici che si prevede siano liquidati interamente entro dodici mesi dal termine 
dell’esercizio nel quale i dipendenti hanno prestato la relativa attività lavorativa. Tali benefici includono: salari, stipendi, oneri 
sociali, indennità sostitutive di ferie e di assenze per malattia.
L’ammontare, non attualizzato, dei benefici a breve termine che si prevede dovranno essere pagati al dipendente in cambio 
dell’attività lavorativa prestata durante un periodo amministrativo viene rilevato, per competenza, nel costo del lavoro.
Benefici successivi alla fine del rapporto di lavoro
I benefici successivi alla fine del rapporto di lavoro si suddividono in due fattispecie: 
Piani a benefici definiti
Nei piani a benefici definiti rientra il Trattamento di fine rapporto dovuto ai dipendenti ai sensi dell’articolo 2120 del Codice Civile. 
Per tutte le aziende con almeno 50 dipendenti, soggette all’applicazione della riforma sulla previdenza complementare, dal 
1° gennaio 2007, le quote di TFR maturate sono versate obbligatoriamente a un Fondo di Previdenza complementare, ovve-
ro nell’apposito Fondo di Tesoreria istituito presso l’INPS. Pertanto i benefici definiti di cui è debitrice l’azienda nei confronti 
del dipendente riguardano esclusivamente gli accantonamenti effettuati sino al 31 dicembre 200644. 
Nel caso di aziende con meno di 50 dipendenti, per le quali non si applica la riforma sulla previdenza complementare, le 
quote di TFR in maturazione continuano a incrementare interamente la passività accumulata dall’azienda. 
Nei piani in commento, poiché l’ammontare del beneficio da erogare è quantificabile soltanto dopo la cessazione del rap-
porto di lavoro, i relativi effetti economici e patrimoniali sono rilevati in base a calcoli attuariali conformemente allo IAS 19. In 
particolare, la passività è proiettata al futuro con il metodo della proiezione unitaria (Projected Unit Credit Method) per cal-
colare il probabile ammontare da pagare al momento della risoluzione del rapporto di lavoro, ed è poi attualizzata per tener 
conto del tempo che trascorrerà prima dell’effettivo pagamento. La valutazione della passività iscritta in bilancio è basata 
anche sulle conclusioni raggiunte da attuari esterni al Gruppo. 
Il calcolo tiene conto del TFR maturato per prestazioni di lavoro già effettuate ed è basato su ipotesi attuariali che riguardano 
principalmente: le basi demografiche (quali: la rotazione e la mortalità dei dipendenti) e finanziarie (quali: il tasso di inflazione e 
il tasso di attualizzazione con una scadenza coerente con quella attesa dell’obbligazione). Nel caso di aziende con almeno 50 
dipendenti, poiché l’azienda non è debitrice delle quote di TFR maturate dopo il 31 dicembre 2006, dal calcolo attuariale del 
TFR è esclusa la componente relativa alla dinamica salariale futura. A ogni scadenza, gli utili e le perdite attuariali definiti per 
differenza tra il valore di bilancio della passività e il valore attuale degli impegni del Gruppo a fine periodo, dovuti al modificarsi 
dei parametri attuariali appena descritti, sono imputati direttamente nelle Altre componenti di Conto economico complessivo.
44. Nel caso in cui, a seguito dell’entrata in vigore della nuova normativa, il dipendente non abbia esercitato alcuna opzione circa le modalità di impiego del TFR 
maturando, la passività è rimasta in capo al Gruppo sino al 30 giugno 2007, ovvero sino alla data, compresa tra il 1° gennaio 2007 e il 30 giugno 2007, in 
cui è stata esercitata una specifica opzione. In assenza di esercizio di alcuna opzione, dal 1° luglio 2007 il TFR in maturazione è versato in apposito fondo di 
previdenza complementare.
154