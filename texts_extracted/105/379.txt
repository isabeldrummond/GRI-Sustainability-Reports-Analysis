Indice di sezione Indice generale
Relazione Finanziaria Annuale
Gruppo Poste Italiane | 2017
Tra i rischi assicurativi riguardanti l’attività della Compagnia Poste Assicura S.p.A., si evidenziano invece:
Rischio di assunzione: è il rischio derivante dalla sottoscrizione dei contratti di assicurazione associato agli eventi coperti, ai 
processi seguiti per la tariffazione e la selezione dei rischi, e all’andamento sfavorevole della sinistrosità effettiva rispetto a 
quella stimata. Tale rischio può essere suddiviso nelle seguenti categorie:
• Rischio di tariffazione: è il rischio connesso alle scelte tariffarie della Compagnia e dipende dall’adozione delle ipotesi 
adottate in sede di determinazione del premio. Se la tariffazione è basata su ipotesi inadeguate, l’assicuratore può 
correre il rischio di non essere in grado di soddisfare gli impegni contrattuali assunti nei confronti degli assicurati. 
Tra questi rischi si annoverano quelli connessi all’invalidità e morbilità, ovvero il rischio associato al pagamento di 
prestazioni o rimborsi di spese mediche a seguito di malattia e/o infortunio. E’ anche ricompreso in questa categoria 
il rischio che i caricamenti applicati sui premi siano insufficienti a sostenere le effettive spese sostenute nella gestione 
del contratto e il rischio di una eccessiva crescita produttiva associata ad una scarsa selezione dei rischi e all’assenza 
di mezzi propri sufficienti a sostenere il ritmo di sviluppo.
• Rischio di riservazione: legato alla quantificazione di riserve tecniche non adeguate rispetto agli impegni assunti nei 
confronti degli assicurati. Tale inadeguatezza può dipendere da errate stime da parte dell’impresa e/o da mutamenti 
del contesto generale.
Rischio catastrofe: rappresenta il rischio che eventi estremi ed eccezionali abbiano un impatto negativo non considerato 
nella tariffazione delle polizze.
Rischi di antiselezione: attiene alla volontà della compagnia di non assicurare un evento che non sia caratterizzato dall’essere 
futuro, incerto e dannoso.
In relazione all’attività assicurativa di Poste Assicura S.p.A., iniziata nel 2010, l’evoluzione attesa del portafoglio e il diverso 
grado di rischio dei prodotti distribuiti hanno richiesto l’adozione di un’attenta politica riassicurativa. In particolare, sono stati 
stipulati con operatori di mercato di primario standing trattati di riassicurazione in quota (definendo la quota di cessione in base 
alla specificità e alla consistenza del rischio), integrati da ulteriori trattati a copertura non proporzionale nelle forme di “excess 
loss” relativamente a rischi di particolare entità (rischi compresi nel ramo infortuni e i cosiddetti “rischi catastrofali”). Inoltre in 
fase di definizione delle garanzie offerte al fine di mitigare l’assunzione di specifiche tipologie di rischio sono state introdotti limiti 
di indennizzo nel caso di alcune fattispecie specifiche di sinistro.
Con riferimento ai rischi tecnici danni il Gruppo effettua analisi specifiche utilizzando, tra l’altro, scenari di stress al fine di veri-
ficare la solvibilità della Compagnia anche in condizioni di mercato avverse. 
Rischio reputazionale
In linea con i requisiti normativi e le leading practice di riferimento, Poste Italiane S.p.A. sta sviluppando a livello di Gruppo uno 
specifico framework per l’assessment, il monitoraggio e il reporting integrato dei rischi reputazionali basato su un approccio 
per processi. Il modello individua i principali stakeholder del Gruppo (tra cui il personale dipendente, i clienti, i fornitori, i regu-
lator), le tematiche di interesse e i driver di impatto ad essi associati (ad esempio, l’integrità e la trasparenza); identifica altresì 
le strutture di Poste Italiane S.p.A. e delle società del Gruppo coinvolte nella gestione degli stakeholder, definendone ruoli e 
responsabilità, criteri di analisi, strumenti e flussi di reporting verso il Vertice e gli Organi aziendali. Il progetto rientra fra le attività 
avviate nel percorso di definizione di processi strutturati a presidio degli stakeholder (stakeholder engagement), allo scopo 
di intercettare le fonti di rischio reputazionale, indirizzare le iniziative di sostenibilità e rendicontarle anche ai fini della disclosure 
sulle “Non financial information”.
Il principale elemento del rischio reputazionale a cui l’attività del Gruppo è fisiologicamente esposta è connesso all’andamento 
delle performance di mercato e riconducibile prevalentemente al collocamento dei prodotti del risparmio postale e di strumenti di 
investimento emessi da soggetti terzi (obbligazioni, Certificates e Fondi Immobiliari) ovvero da parte di Società del Gruppo (polizze 
assicurative emesse dalla controllata Poste Vita S.p.A. e Fondi Comuni di Investimento gestiti da BancoPosta Fondi S.p.A. SGR). 
In tale ambito, al fine di ottimizzare il profilo rischio rendimento dei prodotti offerti alla propria clientela, Poste Italiane S.p.A. 
adotta policy e procedure di selezione competitiva degli emittenti terzi, che consentono esclusivamente la selezione di emittenti 
nazionali ed esteri di natura bancaria-finanziaria con rating investment grade. Inoltre, al fine di tutelare e mantenere nei confronti 
della clientela l’elevata reputazione e le credenziali di capacità operativa del Gruppo, nonché di preservare i propri interessi 
commerciali a fronte di un’eventuale insoddisfazione dei risparmiatori, viene svolta un‘adeguata attività di monitoraggio a livello 
di Gruppo, finalizzata ad assicurare la consapevolezza sulle performance dei prodotti collocati e sull’evoluzione dei rischi a 
carico della clientela, valutando la natura contrattuale dei prodotti in questione sotto l’aspetto della loro adeguatezza con le 
caratteristiche della clientela stessa. 
378