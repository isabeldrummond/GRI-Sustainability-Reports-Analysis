Indice generale Indice di sezione
Relazione sulla gestione al 31 dicembre 2017
9. Prevedibile evoluzione della gestione
9. P  revedibile evoluzione 
della gestione
Il Gruppo Poste Italiane nel 2018 sarà impegnato nell’attuazione degli obiettivi delineati nel Piano quinquennale Deliver 2022, 
approvato dal CdA il 26 febbraio 2018. 
Obiettivo strategico del Piano Industriale del Gruppo è realizzare la trasformazione fisica e digitale, cogliendo i trend di mercato 
e dell’economia italiana in recupero.
Nel settore della Corrispondenza, Pacchi e Distribuzione il Gruppo ha l’obiettivo di migliorare il posizionamento competi-
tivo sul mercato dei pacchi, cogliendo le opportunità derivanti dal crescente sviluppo dell’e-commerce e dal trend di digitaliz-
zazione della PA con opportunità di sviluppo di nuovi servizi integrati per i cittadini.
Il Gruppo sarà impegnato in un processo di ridefinizione del comparto, già avviato negli ultimi anni, attraverso l’impiego di 
nuove tecnologie di automazione a supporto dei processi produttivi e l’introduzione di un innovativo modello operativo di 
recapito, il Joint Delivery Model. Tale modello, basato sull’evoluzione attesa dei volumi e dei bisogni dei clienti, prevede una 
articolazione di base a giorni alterni per tutte le consegne in cassetta e una articolazione Business quotidiana a turno differito 
per le consegne al destinatario veloci. Sarà data priorità all’aumento di efficienza e qualità dei servizi postali, massimizzando le 
sinergie del network logistico-produttivo e valorizzando tutti gli asset disponibili del Gruppo.
Nel settore dei Servizi Finanziari, l’ambizione di Piano è cogliere le opportunità derivanti dalle recenti innovazioni normative 
(Mifid 2 e IDD), valorizzando gli attuali punti di forza: base clienti, rete distributiva e brand. Allo stesso tempo, il Risparmio 
Postale beneficerà del nuovo accordo con Cassa Depositi e Prestiti siglato a dicembre 2017. Inoltre, la strategia di gestione 
attiva del portafoglio di strumenti finanziari è mirata alla stabilizzazione del rendimento complessivo determinato da interessi 
attivi e plusvalenze realizzate. 
Nel corso del 2018 proseguirà inoltre il percorso di valorizzazione della partecipazione in Anima Holding S.p.A..
Sul fronte dei mercati obbligazionari, nei primi mesi del 2018, nonostante l’incertezza politica italiana, il rendimento del BTP 
decennale è rimasto compreso tra 1,90% e 2,10% e lo spread verso il Bund è tornato sotto 140 bps.
Il Gruppo, come negli anni passati, proseguirà la strategia di gestione attiva del portafoglio di strumenti finanziari mirata alla 
stabilizzazione del rendimento complessivo.
Con la creazione della nuova unità di Business Pagamenti, Mobile e Digitale, il Gruppo Poste vuole diventare il principale 
ecosistema dei pagamenti in Italia, assicurando la convergenza tra pagamenti e mobile e tra canali fisici e digitali attraverso 
l’utilizzo degli attuali asset esistenti, in termini di competenze, base clientela, network fisico e digitale.
L’obiettivo è quello di contribuire al Programma Evoluzione Offerta Pagamenti ai fini dello sviluppo del comparto della monetica 
e dei servizi di pagamento.
In tale contesto competitivo, considerando le opportunità nei pagamenti digitali (l’incidenza del contante in Italia è pari all’85% 
vs una media EU del 68%), il Consiglio di Amministrazione di Poste Italiane S.p.A. del 25 gennaio 2018 ha proposto all’Assem-
blea straordinaria di Poste Italiane lo svincolo dal Patrimonio BancoPosta delle attività, dei beni e dei rapporti giuridici destinati a 
confluire in un patrimonio destinato alla monetica e ai servizi di pagamento che si intende costituire nell’ambito di PosteMobile 
S.p.A. attraverso cui quest’ultima possa operare quale Istituto di Moneta Elettronica (IMEL).  
L’entrata in vigore della nuova direttiva europea Payment Services Directive (PSD2), a partire da gennaio 2018, comporterà 
l’adozione di nuove regole e modelli di Business per gli intermediari finanziari operanti nel settore dei pagamenti, aumentando 
il livello di concorrenza sia a livello nazionale che internazionale. Il mercato europeo dei pagamenti si aprirà a nuovi operatori 
che, attraverso il superamento dell’attuale binomio “conto corrente – servizi di pagamento”, nella volontà del legislatore contri-
buiranno ad aumentare il livello di concorrenza al fine di garantire a Consumatori, Imprese e Pubbliche Amministrazioni, servizi 
innovativi, maggiore scelta, prezzi più convenienti e transazioni con elevati standard di sicurezza. In questo scenario il Gruppo 
Poste Italiane da un lato dovrà proteggere il proprio mercato, soprattutto quello relativo ai servizi di pagamento collegati ai 
conti correnti dall’avvento di nuovi operatori e dall’evoluzione di quelli già esistenti, dall’altro potrà trarre vantaggio, soprattutto 
attraverso lo sviluppo della piattaforma postepay e dei servizi di pagamento innovativi e digitali, dallo sviluppo della propria 
117