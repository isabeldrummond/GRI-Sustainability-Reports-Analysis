Indice di sezione Indice generale
Relazione Finanziaria Annuale
Gruppo Poste Italiane | 2017
Strumenti derivati 
Alla data di stipula del contratto gli Strumenti derivati sono contabilizzati al fair value e, se essi non soddisfano i requisiti per 
la contabilizzazione quali strumenti di copertura, le variazioni del fair value rilevate successivamente alla prima iscrizione sono 
separatamente contabilizzate nel Conto economico dell’esercizio. 
Se, invece, gli strumenti derivati soddisfano i requisiti per essere classificati come strumenti di copertura, le successive varia-
zioni del fair value vengono contabilizzate seguendo gli specifici criteri di seguito indicati.
Di ciascuno strumento finanziario derivato qualificato per la rilevazione come strumento di copertura è documentata la sua 
relazione con l’oggetto di copertura, compresi gli obiettivi di gestione del rischio, la strategia di copertura e i metodi per la 
verifica dell’efficacia. La verifica dell’efficacia di ciascuna copertura è fatta sia al momento di accensione di ciascuno strumento 
derivato, sia durante la sua vita. 
Fair value hedge38
Quando la copertura riguarda attività o passività iscritte in bilancio, ovvero riguarda un impegno irrevocabile non iscritto, sia 
la variazione di fair value dello strumento di copertura, sia la variazioni di fair value dell’oggetto della copertura sono impu-
tate al Conto economico. Quando la copertura non è perfettamente “efficace”, ossia sono rilevate differenze tra le suddette 
variazioni, la parte non “efficace” rappresenta un onere o provento separatamente iscritto tra le componenti del reddito 
dell’esercizio. 
Lo IAS 39 consente che l’oggetto di copertura dal fair value possa essere individuato non solo in una singola attività o 
passività finanziaria ma anche in un importo monetario, riveniente da una molteplicità di attività e passività finanziarie (o di 
loro porzioni), in modo che un insieme di contratti derivati possa essere utilizzato per ridurre le oscillazioni da fair value degli 
strumenti oggetto di copertura al modificarsi dei tassi di interesse di mercato (cd. copertura generica o macrohedging). Non 
possono essere oggetto di copertura generica importi netti rivenienti dallo sbilancio di attività e passività. Analogamente alle 
coperture classiche di fair value (microhedging), una copertura generica viene considerata altamente efficace se, sia all’inizio 
che durante la sua vita, i cambiamenti del fair value dell’importo monetario coperto sono compensati dai cambiamenti del 
fair value dei derivati di copertura, e se i risultati effettivi siano all’interno dell’intervallo richiesto dallo IAS 39.
Cash flow hedge39
Nel caso di cash flow hedge, le variazioni del fair value dello strumento derivato registrate successivamente alla prima rileva-
zione sono imputate, limitatamente alla sola quota efficace, a una specifica riserva di Patrimonio netto la cui movimentazione 
è rappresentata nelle Altre componenti di Conto economico complessivo (Riserva da cash flow hedge). Una copertura è 
in genere considerata altamente efficace se, sia all’inizio che durante la sua vita, i cambiamenti dei flussi di cassa attesi nel 
futuro per l’elemento coperto sono sostanzialmente compensati dai cambiamenti del fair value dello strumento di copertura. 
Quando la copertura non è perfettamente efficace, la variazione di fair value dello strumento di copertura, riferibile alla por-
zione inefficace dello stesso, è immediatamente rilevata nel Conto economico del periodo considerato.
Quando si manifestano gli effetti economici originati dall’oggetto della copertura, la riserva è imputata a Conto economico. In 
particolare, nel caso in cui la copertura è relativa a una programmata operazione altamente probabile (per esempio, acquisto 
a termine di titoli di debito a reddito fisso), la riserva è attribuita alle componenti positive o negative di reddito nell’esercizio o 
negli esercizi in cui le attività o le passività, successivamente iscritte e connesse alla citata operazione, influenzano il Conto 
economico (nell’es. a correzione del rendimento del titolo).
Se, durante la vita di uno strumento derivato, il manifestarsi dei flussi di cassa previsti e oggetto della copertura non è più 
ritenuto altamente probabile, la quota della Riserva da cash flow hedge relativa a tale strumento viene immediatamente attri-
buita al Conto economico dell’esercizio considerato. Viceversa, se lo strumento derivato è ceduto o non è più qualificabile 
come strumento di copertura “efficace”, la Riserva da cash flow hedge sino a quel momento rilevata viene mantenuta quale 
componente del Patrimonio netto ed è imputata a Conto economico seguendo il criterio di imputazione sopra descritto, 
contestualmente al manifestarsi dell’operazione originariamente oggetto della copertura. 
38. Copertura dell’esposizione alle variazioni di fair value di un’attività o passività rilevata o un impegno irrevocabile non iscritto che è attribuibile a un rischio 
particolare e potrebbe influenzare il Conto economico.
39. Copertura dell’esposizione alla variabilità dei flussi finanziari che è attribuibile a un particolare rischio associato a un’attività o passività rilevata o a una 
programmata operazione altamente probabile e che potrebbe influenzare il Conto economico.
148