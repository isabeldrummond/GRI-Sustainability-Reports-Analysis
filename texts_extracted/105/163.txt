Indice di sezione Indice generale
Relazione Finanziaria Annuale
Gruppo Poste Italiane | 2017
Valutazione degli altri attivi immobilizzati
L’attuale contesto di crisi, caratterizzato da una significativa volatilità delle principali grandezze di mercato e da una profonda 
aleatorietà delle aspettative economiche, nonché il declino del mercato postale in cui il Gruppo opera, rendono difficile l’elabo-
razione di previsioni che possano definirsi, senza alcuna incertezza, attendibili. In tale contesto, al 31 dicembre 2017, anche 
tenuto conto di quanto previsto dal Piano Industriale 2018-2022 del Gruppo, approvato dal Consiglio di Amministrazione di 
Poste Italiane S.p.A. in data 26 febbraio 2018, nonché del perdurare della crisi del settore postale e del mercato immobiliare, il 
segmento Corrispondenza, Pacchi e Distribuzione della Capogruppo è stato oggetto di impairment test al fine di determinare 
un valore d’uso confrontabile con il complessivo valore di bilancio del capitale investito netto. Per stimare il valore d’uso del 
segmento, coerentemente con le migliori tecniche di valutazione di generale accettazione, si è fatto riferimento alle previsioni 
economiche del Piano Industriale 2018-2022 e nella determinazione del terminal value, calcolato sulla scorta dell’ultimo anno 
di previsione esplicita, si è proceduto alla normalizzazione del reddito, tenendo anche conto dell’esistenza di eventuali elementi 
positivi il cui valore non sia riflesso nelle previsioni esplicite dell’arco di piano. Si è fatto riferimento inoltre, ai prezzi di trasferi-
mento con cui è previsto che il Patrimonio BancoPosta remunererà i servizi resi dalla rete commerciale di Poste Italiane, come 
riflessi nell’aggiornamento del Piano Industriale. E’ stato utilizzato un WACC del 6,12%. L’analisi ha permesso di concludere 
positivamente sulla congruità dei valori di bilancio.
Inoltre, nella valutazione degli attivi immobilizzati del settore Postale e commerciale sono stati considerati gli eventuali effetti sui 
valori d’uso, ove taluni immobili, in futuro, risultassero non più impiegati nel processo produttivo, mantenendo talune svaluta-
zioni cautelativamente effettuate in passato e confrontandole con le evidenze al 31 dicembre 2017. Il fair value complessivo del 
patrimonio immobiliare della Capogruppo utilizzato nella produzione di beni e servizi, come risultante dal progressivo aggiorna-
mento delle perizie immobiliari affidate a un primario esperto indipendente, continua a risultare sensibilmente superiore al valore 
di bilancio. Con particolare riferimento alle unità immobiliari adibite a Uffici Postali e a centri di meccanizzazione e smistamento, 
la valutazione, coerentemente con il passato, ha tenuto conto dell’obbligo di adempimento del Servizio Postale Universale cui 
Poste Italiane S.p.A. è soggetta, dell’inscindibilità dei flussi di cassa generati dal complesso delle unità immobiliari adibite a 
tale servizio, diffuso obbligatoriamente e capillarmente sul territorio prescindendo dalla redditività teorica delle diverse localiz-
zazioni, dell’unicità del processo produttivo dedicato, nonché della sovrapposizione delle attività produttive postali e finanziarie 
nell’ambito degli stessi punti vendita, costituiti dagli Uffici Postali. Su tali basi, il valore d’uso per la Capogruppo dei Terreni e 
Fabbricati strumentali può considerarsi relativamente insensibile alla fluttuazione del valore commerciale degli immobili e, in 
particolari situazioni critiche di mercato, per determinate unità immobiliari, può risultare anche significativamente superiore al 
mero valore commerciale, senza che tale fenomenologia influisca negativamente sui flussi di cassa e sulla redditività comples-
siva del segmento Corrispondenza, Pacchi e Distribuzione.
Ammortamento delle Attività materiali e 
immateriali
Il costo è ammortizzato in quote costanti lungo la vita utile stimata di ciascuna attività. La vita utile economica è determinata 
nel momento in cui le attività vengono acquistate ed è basata sull’esperienza storica per analoghi investimenti, condizioni 
di mercato e anticipazioni riguardanti eventi futuri che potrebbero avere un impatto, tra i quali le variazioni nella tecnologia. 
L’effettiva vita economica, pertanto, può differire dalla vita utile stimata. Si valutano annualmente i cambiamenti tecnologici e 
di settore e, per le Attività materiali, gli oneri di smantellamento e il valore di recupero, per aggiornare la vita utile residua. Tale 
aggiornamento può modificare il periodo di ammortamento e quindi anche la quota di ammortamento a carico dell’esercizio 
corrente e di quelli futuri.
Per i beni gratuitamente devolvibili, siti in terreni detenuti in regime di concessione o sub-concessione, nei casi in cui, nelle 
more della formalizzazione del rinnovo, la concessione stessa sia scaduta, l’eventuale ammortamento integrativo tiene conto 
della probabile durata residua di mantenimento dei diritti acquisiti in virtù dell’interesse pubblico delle produzioni svolte, da 
stimarsi in base agli accordi quadro stipulati/in corso di stipula con il Demanio, allo stato delle trattative con gli enti concedenti 
e all’esperienza storica.
162