Indice generale Indice di sezione
Relazione sulla gestione al 31 dicembre 2017
10. Principali rapporti con le autorità
10. P  rincipali rapporti  
con le autorità
Autorità per le Garanzie nelle 
Comunicazioni (AGCom)
Con riferimento alla quantificazione dell’onere del Servizio Universale, a settembre 2017 l’Autorità ha pubblicato la Delibera 
298/17/CONS relativa alla valutazione del costo netto sostenuto dalla Società per gli anni 2013 e 2014 e all’applicabilità del 
meccanismo di ripartizione dell’onere. Nel dettaglio, per gli anni 2013 e 2014 l’Autorità ha quantificato l’onere del Servizio 
postale Universale rispettivamente in 393 e 409 milioni di euro, a fronte di ricavi rispettivamente di 343 e 277 milioni di euro 
rilevati nei conti economici di Poste Italiane S.p.A.. L’Autorità ha stabilito inoltre che l’onere del servizio universale per gli anni 
2013 e 2014 è iniquo e che, per i medesimi anni, non è istituito il fondo di compensazione degli oneri del Servizio Universale di 
cui all’art. 10 del D.lgs. n. 261/1999. Avverso la suddetta Delibera e in relazione ad aspetti metodologici del calcolo del costo 
netto, in data 6 novembre 2017 la Società ha presentato ricorso al TAR del Lazio innanzi a cui peraltro è tuttora pendente il 
ricorso di Poste avverso la delibera 412/14/CONS con cui è stato verificato il costo netto per gli anni 2011 e 201224.
In data 27 ottobre 2017 l’Autorità ha comunicato l’avvio del procedimento di verifica del costo netto per gli anni 2015 e 2016.
Nell’ambito degli interventi mirati a ridefinire il Servizio postale Universale, l’Autorità per le Garanzie nelle Comunicazioni, con 
la delibera 395/15/CONS aveva autorizzato l’attuazione progressiva, in tre fasi, di un modello di recapito a giorni alterni degli 
invii postali rientranti nel Servizio Universale.
A seguito della implementazione delle prime due fasi del modello, che hanno interessato circa 2.600 Comuni e 16 Regioni 
italiane, è stata avviata, a partire dal 20 novembre 2017, la terza e ultima fase che coinvolgerà a regime ulteriori 2.500 Comuni 
appartenenti a 18 Regioni.
Inoltre la Società, sempre nel rispetto della Delibera, ha definito con l’Autorità un’offerta commerciale per la distribuzione dei 
prodotti editoriali in abbonamento nelle aree nelle quali si realizza il modello di recapito a giorni alterni, tramite l’implementa-
zione di una rete di recapito dedicata.
Avverso la suddetta delibera sono stati presentati al TAR del Lazio alcuni ricorsi che tuttavia sono stati oggetto di rinuncia 
determinando l’estinzione dei relativi giudizi salvo nel caso del Comune di Tarzo per cui si è in attesa della formale estinzione.
In materia di titoli abilitativi nel settore postale le associazioni AICAI (Associazione Italiana dei Corrieri Aerei Internazionali) e 
Confetra (Confederazione Generale Italiana dei Trasporti e della Logistica) hanno impugnato dinanzi al TAR la Delibera AGCom 
129/15/CONS “Regolamento in materia di titoli abilitativi per l’offerta al pubblico di servizi postali” - con cui l’AGCom ha defi-
nito le condizioni per il rilascio della licenza individuale e dell’autorizzazione generale da parte del MISE - ritenendo illegittima 
l’applicazione degli obblighi in capo ai propri associati. Nel ricorso l’AICAI sostiene, fra l’altro, l’esclusione dei corrieri espressi 
dal contributo al fondo di compensazione per il finanziamento del Servizio Universale. 
Il TAR del Lazio, nel gennaio 2016, ha rimesso la questione alla Corte di Giustizia dell’Unione Europea (CGUE) per le valutazioni 
circa la compatibilità della normativa nazionale con la Direttiva Postale, incluso il contributo al fondo di compensazione da parte 
dei corrieri espressi. Il 28 novembre 2017 sono state presentate alla Corte le conclusioni dell’Avvocato Generale che sono 
favorevoli alla legittimità degli obblighi previsti dalla normativa in parola a corrieri e autotrasportatori nella misura in cui svolgono 
servizi postali. Si è in attesa della decisione.  
24. In data 29 luglio 2014, il Consiglio dell’AGCom, con delibera 412/14/CONS, ha approvato il provvedimento che definisce le modalità di calcolo e quantifica il 
costo netto del Servizio Universale postale per gli anni 2011 e 2012. La Delibera, nel confermare che l’onere del Servizio Universale ha presentato caratteri di 
iniquità e che è quindi meritevole di compensazione, ha quantificato l’onere per gli anni 2011 e 2012, rispettivamente in 381 e 327 milioni di euro a fronte di 
compensi originariamente rilevati dalla Società rispettivamente per 357 e di 350 milioni di euro circa. In data 13 novembre 2014 avverso tale delibera Poste 
Italiane ha presentato ricorso al TAR.
119