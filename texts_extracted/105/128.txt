Indice generale Indice di sezione
Relazione sulla gestione al 31 dicembre 2017
12. Sintesi delle deliberazioni dell’Assemblea ordinaria e straordinaria
12. S  intesi delle deliberazioni 
dell’Assemblea ordinaria e straordinaria
L’Assemblea ordinaria e straordinaria degli Azionisti di Poste Italiane S.p.A., riunitasi in Roma in unica convocazione il 29 maggio 
2018 presso la Sala Auditorium Capitalis del Palazzo dei Congressi, Viale della Pittura n. 50, ha:
In parte ordinaria
1.  approvato il bilancio di esercizio di Poste Italiane S.p.A. al 31 dicembre 2017; prendendo atto altresì dei risultati del bilancio 
consolidato del Gruppo Poste Italiane, parimenti riferito al 31 dicembre 2017, che si è chiuso con un utile netto di pertinen-
za del Gruppo di 689 milioni di euro;
2.  deliberato di:
i.  destinare l’utile del Patrimonio BancoPosta di 584.979.647 euro a disposizione della Società;
ii.  destinare l’utile netto dell’esercizio 2017 di Poste Italiane S.p.A., pari a 616.965.039 euro come segue:
• 548.566.200 euro alla distribuzione in favore degli Azionisti, a titolo di dividendo, di 0,42 euro per ognuna delle 
1.306.110.000 azioni ordinarie che risulteranno in circolazione il 18 giugno 2018, data prevista per lo “stacco cedola”,
• 68.398.839 euro a “Risultati portati a nuovo”;
iii. porre in pagamento l’indicato dividendo dell’esercizio 2017 di 0,42 euro per azione ordinaria – al lordo delle eventuali 
ritenute di legge – a decorrere dal 20 giugno 2018, con “data stacco” della cedola n. 3 coincidente con il 18 giugno 
2018 e record date (ossia, data di legittimazione al pagamento del dividendo stesso, ai sensi dell’art. 83-terdecies del 
Decreto Legislativo 24 febbraio 1998 n. 58 e dell’art. 2.6.6, comma 2, del Regolamento dei Mercati organizzati e gestiti 
da Borsa Italiana S.p.A.), coincidente con il 19 giugno 2018; 
3.  espresso voto favorevole sulla sezione della Relazione sulla Remunerazione che illustra la politica adottata dalla Società per 
l’esercizio 2018 in materia di remunerazione degli Amministratori, del Direttore Generale e dei Dirigenti con responsabilità 
strategiche, approvando altresì la specifica parte della Relazione sulla Remunerazione dedicata al Patrimonio Destinato 
BancoPosta;
4.  approvato il Piano, basato su strumenti finanziari, destinato al personale più rilevante del Patrimonio BancoPosta;
5.  autorizzato il Consiglio di Amministrazione all’acquisto e alla successiva disposizione di azioni proprie per un massimo di 
65,3 milioni di azioni della Società, rappresentative del 5% circa del capitale sociale, e un esborso complessivo fino a 500 
milioni di euro. L’acquisto di azioni proprie è stato consentito per diciotto mesi a decorrere dalla delibera assembleare; non 
è stato invece previsto alcun limite temporale per la disposizione delle azioni proprie acquistate. L’Assemblea ha inoltre 
definito finalità, termini e condizioni dell’acquisto e della vendita di azioni proprie;
6.  deliberato, su proposta del Collegio Sindacale, un adeguamento del compenso da riconoscere alla PricewaterhouseCoopers 
SpA – società incaricata di svolgere la revisione contabile – per gli esercizi 2017-2019 a seguito dell’entrata in vigore di 
alcuni nuovi principi contabili.
In parte straordinaria
1.  deliberato la rimozione del vincolo di destinazione al Patrimonio BancoPosta (i) dell’insieme di attività, beni e rapporti giuri-
dici costituenti il ramo d’azienda inerente la monetica e i servizi di pagamento, e (ii) dell’insieme dei rapporti giuridici inerenti 
le attività di back office e le attività antiriciclaggio;
2.  deliberato l’apporto di nuovi mezzi patrimoniali da parte di Poste Italiane – per un importo pari ad euro 210 milioni – al 
Patrimonio BancoPosta per il riequilibrio del leverage ratio ai valori obiettivo stabiliti nel Risk Appetite Framework. 
127