Indice generale Indice di sezione
I Bilanci di Poste Italiane al 31 dicembre 2017
2. Modalità di presentazione dei bilanci, metodologie e principi contabili applicati 
IFRS 16 - Leasing
Nel corso dell’esercizio 2017 il Gruppo ha avviato una preliminare valutazione degli effetti dell’IFRS 16, attraverso una ricogni-
zione dei contratti di locazione passiva in essere all’interno di Poste Italiane S.p.A.. Sulla base delle evidenze emerse (in termini 
di natura degli asset, pagamenti minimi, scadenze ragionevolmente prevedibili e altre condizioni contrattuali rilevanti ai fini della 
corretta applicazione del principio) e di alcune ipotesi semplificative, è stata altresì effettuata una prima simulazione dell’impatto 
che la transizione avrebbe sui saldi economico/patrimoniali e sui principali indicatori di perfomance della Capogruppo. 
Nei primi mesi dell’esercizio corrente le attività sono proseguite con l’obiettivo di:
una mappatura completa dei contratti di locazione all’interno del Gruppo Poste Italiane e l’identificazione di quelli in ambito, 
una ricognizione delle procedure e policy aziendali inerenti, prevedibilmente oggetto di revisione per colmare il divario della 
preesistente disciplina rispetto alla nuova, 
un censimento degli sistemi informatici attualmente disponibili per la gestione anagrafica, amministrativa e contabile dei 
contratti con l’evidenza dei relativi limiti applicativi, e individuazione della strategia IT ottimale.
Nella seconda parte dell’esercizio 2018, si prevede di finalizzare tutte le analisi e valutazioni del caso e di definire compiutamen-
te l’impianto contabile IFRS 16 compliant, provvedendo al ridisegno dei processi amministrativo/contabili e del relativo sistema 
dei controlli, oltre che all’implementazione della strategia IT più appropriata. 
Alla data di redazione dei presenti bilanci, non si dispone ancora di un quadro qualitativo e quantitativo esauriente e attendibile 
degli impatti che saranno generati dall’IFRS 16. Tuttavia, dalle prime evidenze emerse, è ragionevole ritenere che tali impatti 
saranno significativi sia in termini bilancistici che di processo di gestione e controllo delle fattispecie, anche tenuto conto dell’in-
gente portafoglio di leasing operativi passivi detenuto dalla sola Poste Italiane S.p.A., che annovera più di 10 mila contratti di 
locazione di immobili strumentali. 
175