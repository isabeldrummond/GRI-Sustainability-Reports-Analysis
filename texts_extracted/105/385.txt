Indice di sezione Indice generale
Relazione Finanziaria Annuale
Gruppo Poste Italiane | 2017
Infine, in data 28 marzo 2018, Poste Italiane, PosteMobile e Wind Tre S.p.A. hanno raggiunto un accordo con cui, senza 
riconoscimento alcuno e al fine di ricostruire sereni rapporti imprenditoriali, hanno rinunciato al contenzioso in oggetto. Con la 
sottoscrizione dell’accordo, Poste Italiane si è impegnata a riconoscere a Wind Tre S.p.A. un importo omnicomprensivo di 1,5 
milioni di euro a copertura dei costi di gestione, delle spese generali e del personale sostenute anche in relazione ai contenziosi 
che comprendono a titolo esemplificativo e non esaustivo la raccolta ed elaborazione di tutti i dati informativi e societari da 
parte degli uffici di Wind Tre, gli onorari e le spese per il patrocinio legale, gli oneri relativi alle consulenze tecniche di parte, ecc..
In data 8 giugno 2016, l’Autorità Garante della Concorrenza e del Mercato (AGCM) ha notificato a Poste Italiane l’avvio di 
un’istruttoria ai sensi dell’art. 14 della legge 287/90 volta ad accertare se le condotte poste in essere nei confronti della Società 
Nexive S.p.A., nei mercati del recapito degli invii multipli di corrispondenza ordinaria, integrino un abuso di posizione dominante 
ai sensi dell’art. 102 del TFUE. 
In data 13 dicembre 2017 l’Autorità ha adottato il provvedimento conclusivo dell’istruttoria, notificato in data 15 gennaio 2018, 
con cui è stata accertata l’infrazione per abuso di posizione dominante con diffida alla Società di astenersi da comportamenti 
analoghi per il futuro. Con il medesimo provvedimento ha irrogato una sanzione amministrativa pecuniaria limitata - rispetto ai 
precedenti dell’Autorità - al 2% del fatturato e scontata in relazione agli obblighi di ottemperanza assunti anticipatamente da 
Poste Italiane e valutati positivamente da Nexive, dell’importo di 23 milioni di euro. La Società ha tenuto conto della sanzione 
nel calcolo dei Fondi vertenze con terzi (nota B6) al 31 dicembre 2017.  L’AGCM ha assegnato il  termine di 60 giorni per tra-
smettere la relazione di ottemperanza. 
Avverso il predetto provvedimento Poste Italiane ha presentato ricorso al Tar del Lazio con richiesta di sospensiva, che non 
è stata concessa, ed è stata fissata un’udienza di merito al 5 dicembre 2018. Nel frattempo la Società ha aperto un tavolo di 
dialogo con l’AGCM per definire le proposte di ottemperanza.
AGCom 
Con D.L. n° 201 del 6 dicembre 2011, convertito nella Legge n° 214 del 22 dicembre 2011, le attività di regolamentazione e 
di vigilanza del settore postale sono state trasferite dal Ministero dello Sviluppo Economico all’Autorità per le Garanzie nelle 
Comunicazioni (AGCom). 
A seguito del recepimento nell’ordinamento italiano della terza direttiva europea in materia postale (Direttiva 2008/6/CE), la 
quantificazione dell’onere del Servizio Universale è effettuata mediante l’applicazione della metodologia del cosiddetto “costo 
netto evitato”110. Al riguardo:
i.  In data 29 luglio 2014, il Consiglio dell’AGCom, con delibera 412/14/CONS, ha approvato il provvedimento che definisce le 
modalità di calcolo e quantifica il costo netto del Servizio Universale postale per gli anni 2011 e 2012. La delibera, nel con-
fermare che l’onere del Servizio Universale ha presentato caratteri di iniquità e che è quindi meritevole di compensazione, 
ha quantificato l’onere per gli anni 2011 e 2012, rispettivamente in 381 e 327 milioni di euro a fronte di compensi origina-
riamente rilevati da Poste Italiane S.p.A. rispettivamente per 357 e di 350 milioni di euro circa. In data 13 novembre 2014, 
contro tale delibera, Poste Italiane S.p.A. ha presentato ricorso al TAR, il cui ricorso risulta ancora pendente. 
ii.  A settembre 2017 l’Autorità ha pubblicato la delibera 298/17/CONS relativa alla valutazione del costo netto sostenuto 
dalla Società per gli anni 2013 e 2014 e all’applicabilità del meccanismo di ripartizione dell’onere. Nel dettaglio, per gli anni 
2013 e 2014 l’Autorità ha quantificato l’onere del Servizio postale Universale rispettivamente in 393 e 409 milioni di euro, a 
fronte di ricavi rispettivamente di 343 e 277 milioni di euro rilevati nei conti economici di Poste Italiane S.p.A.. L’Autorità ha 
stabilito inoltre che per gli anni 2013 e 2014 non è istituito il fondo di compensazione degli oneri del Servizio Universale di 
cui all’art. 10 del D.lgs. n. 261/1999. In data 6 novembre 2017 la Società ha presentato ricorso al TAR del Lazio avverso 
suddetta delibera.
iii. In data 27 ottobre 2017 l’Autorità ha comunicato l’avvio del procedimento di verifica del costo netto per gli anni 2015 e 
2016.
110.  Con tale metodologia l’ammontare del costo netto è quantificato come la differenza tra il costo netto delle operazioni di un fornitore del servizio universale 
designato - quando questo è soggetto ad obblighi di servizio universale - e il costo netto delle operazioni in assenza di tali obblighi.
384