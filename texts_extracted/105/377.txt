Indice di sezione Indice generale
Relazione Finanziaria Annuale
Gruppo Poste Italiane | 2017
Altri rischi
Di seguito si illustrano i principali ulteriori rischi cui è esposto il Gruppo Poste Italiane al 31 dicembre 2017. 
Rischio operativo
È definibile come il rischio di subire perdite derivanti dall’inadeguatezza o dalla disfunzione di procedure, risorse umane e siste-
mi interni, oppure da eventi esogeni. Rientrano in tale tipologia, tra l’altro, le perdite derivanti da frodi, errori umani, interruzioni 
dell’operatività, indisponibilità dei sistemi, inadempienze contrattuali, catastrofi naturali. Nel rischio operativo è compreso il 
rischio legale.
Per far fronte a tale tipologia di rischio, il Patrimonio BancoPosta ha formalizzato un framework metodologico e organizzativo 
per l’identificazione, la misurazione e la gestione del rischio operativo connesso ai propri prodotti/processi.
Il framework descritto, basato su un modello di misurazione integrato (quali/quantitativo), ha consentito, nel tempo, il monito-
raggio della rischiosità finalizzato a una sua sempre più consapevole gestione.
Nel corso del 2017 sono stati avviati una serie di cantieri per l’affinamento del framework di gestione dei rischi operativi volti 
all’efficientamento dei processi di raccolta delle perdite operative e alla mitigazione dei rischi, mediante la creazione di gruppi 
di lavoro interfunzionali. Sono state inoltre supportate le unità specialistiche e l’utente responsabile del processo di analisi e 
valutazione del rischio informatico, in continuità con quanto già fatto nel corso del 2016.
Alla data del 31 dicembre 2017, gli esiti della mappatura dei rischi condotta secondo il citato framework evidenziano a quali 
tipologie di rischio operativo i prodotti del Patrimonio BancoPosta risultano esposti; in particolare:
Tipologia Evento (Event Type) N. tipologie di rischio
Frode interna 35
Frode esterna 54
Rapporto di impiego e di sicurezza sul lavoro 7
Clientela, prodotti e prassi operative 34
Danni a beni materiali 4
Interruzioni dell'operatività e disfunzioni dei sistemi 7
Esecuzione, gestione e consegna del processo 140
Totale al 31 dicembre 2017 281 
Per le tipologie mappate, sono state raccolte e classificate le relative fonti di rischio (perdite interne, perdite esterne, analisi di 
scenario e indicatori di rischio) al fine di costituire l’input completo per il modello di misurazione integrata. L’attività di misura-
zione sistematica dei rischi mappati ha consentito la prioritizzazione degli interventi di mitigazione e  la relativa attribuzione al 
fine di contenerne gli impatti prospettici.
Anche le Compagnie Poste Vita S.p.A. e Poste Assicura S.p.A. hanno definito e consolidato il proprio framework metodolo-
gico per l’identificazione, la valutazione e la gestione dei rischi operativi. L’approccio adottato tende a cogliere le specificità 
che caratterizzano i processi e gli eventi di rischio operativo tipici di una Compagnia di assicurazione. L’attività di valutazione 
dell’esposizione ai rischi operativi è valutata coerentemente con i requisiti patrimoniali di Vigilanza ed integrata con analisi di 
natura quali-quantitativa, realizzata tramite un processo strutturato di rilevazione delle perdite interne e di valutazione dei rischi 
potenziali in termini di frequenza, impatto e di presidi di mitigazione. L’esposizione ai rischi risulta nel complesso contenuta 
anche grazie ai presidi organizzativi e di controllo a mitigazione del rischio. 
376