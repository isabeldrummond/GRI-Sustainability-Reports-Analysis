Indice generale Indice di sezione
Relazione sulla gestione al 31 dicembre 2017
6. Dichiarazione consolidata di carattere non finanziario 
dell’Albo Fornitori che regolamenta il sistema di qualificazione, nonché dal Regolamento che disciplina il procedimento di qua-
lifica per ciascuna categoria merceologica. Il sistema prevede, in tema di sostenibilità ambientale, quale requisito di accesso 
nelle categorie “pulizia e igiene Ambientale” e “multiservice”, il possesso della certificazione del sistema di gestione ambientale 
secondo la norma UNI EN ISO 14001. Per il settore IT è previsto un punteggio premiante per i fornitori che abbiano implemen-
tato una o più iniziative volte a una maggiore sostenibilità aziendale o una strategia Green IT. Gli operatori economici qualificati 
con requisiti di sostenibilità ambientale sono complessivamente 160 (20% del parco fornitori qualificati, che conta circa 800 
operatori). Per l’iscrizione all’Albo “Pulizia e Igiene Ambientale”, “Multiservice” e all’Albo Lavori dalla classe IV-bis in su, in tema 
di Responsabilità Sociale e in adesione alle norme in ambito Salute e Sicurezza, è richiesto agli operatori il possesso delle 
certificazioni SA 8000 e OHSAS 18001.
Gli operatori economici qualificati con requisiti di natura sociale sono complessivamente 150.
Nel corso del 2018 è stata approvata La Linea Guida Sistema Qualificazione Fornitori al fine di indicare i criteri e le modalità da 
seguire nel procedimento di qualificazione degli operatori economici da interpellare per l’affidamento di appalti di lavori, forniture 
e servizi relativi a comparti strategici del Gruppo, in linea con quanto stabilito nel Sistema di qualifica dei fornitori. Inoltre è stata 
attuata la separazione, dalla funzione Acquisti, della funzione Albo Fornitori che è confluita in ambito Governo dei Rischi di Gruppo.
Le clausole etico sociali e ambientali nei contratti 
GRI 414-1
Nei rapporti con i fornitori di lavori, servizi e forniture Poste opera sulla base di clausole contrattuali standard che possono 
essere revisionate per sopravvenute disposizioni normative o adattate alle particolari esigenze interne. Particolare attenzione è 
rivolta agli aspetti sociali e ambientali: clausole sulla regolarità contributiva e retributiva, osservanza della normativa in materia di 
manodopera (D.Lgs. 276/03; Codice dei Contratti Pubblici), applicabilità dei Contratti Collettivi di Lavoro, assenza di infrazioni 
alle norme sulla sicurezza del lavoro (D.Lgs. 81/2008) e assenza di reati ambientali (D.Lgs. 3 aprile 2006 n.152).
Negli appalti di lavori sono introdotte ulteriori misure specifiche in tema di salute e sicurezza; le valutazioni e le relative misure 
sono contenute nei Piani di Sicurezza e Coordinamento (PSC) e negli specifici Piani Operativi di Sicurezza (POS), con previsio-
ne di risoluzione contrattuale, in caso di violazioni della documentazione sulla sicurezza.
A seguito della stipula del Protocollo di Trasparenza con la Guardia di Finanza si è provveduto ad integrare gli standard con-
trattuali con una specifica clausola. 
Appalti Verdi [GRI 308-1]
Gli “acquisti verdi della Pubblica Amministrazione” o Green Public Procurement, rappresentano una scelta strategica per Poste 
in quanto coniugano la sostenibilità in termini di riduzione degli impatti ambientali e la razionalizzazione dei costi. L’art. 34 del 
“Codice dei Contratti Pubblici” (“Criteri di sostenibilità energetica e ambientale”) ha previsto – per gli affidamenti di appalti 
pubblici di qualsiasi natura e importo - l’ obbligo dell’inserimento nella documentazione progettuale e di gara almeno delle spe-
cifiche tecniche e delle clausole contrattuali contenute nei “Criteri Ambientali Minimi” o “CAM” elencati nei documenti approvati 
per ogni categoria di prodotto o servizio con specifico Decreto Ministeriale.
Protocollo d’intesa con la Guardia di Finanza
Poste Italiane e la Guardia di Finanza hanno stipulato a dicembre 2017 un protocollo d’Intesa con la finalità di assicurare 
il contrasto all’evasione, all’elusione e alle frodi fiscali. L’Azienda si è impegnata a mettere a disposizione della Guardia di 
Finanza dati e notizie utili al perseguimento di tali finalità anche attraverso l’accesso ai propri sistemi, tra cui il sistema via web 
“Identity Check” per la segnalazione di informazioni e notizie rilevanti per la prevenzione e la repressione degli illeciti di natura 
economico-finanziaria. 
A seguito della stipula del Protocollo si è provveduto ad integrare gli standard contrattuali con una specifica clausola. 
77