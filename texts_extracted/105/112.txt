Indice generale Indice di sezione
Relazione sulla gestione al 31 dicembre 2017
8. Andamento economico, patrimoniale e finanziario di Poste Italiane S.p.A. 
dei rendimenti dei titoli di stato italiani, che ha sensibilmente ridotto le plusvalenze da valutazione; a partire dal secondo trime-
stre il trend si è invertito e i rendimenti dei BTP hanno nuovamente iniziato a diminuire; tale tendenza si è riflessa nelle plusva-
lenze non realizzate, che sono tornate su livelli più elevati anche se inferiori a quelli di inizio esercizio per effetto delle vendite; 
lo spread BTP-Bund ha chiuso l’anno su livelli simili a quelli di fine 2016 (intorno a 160 punti base), ma con un BTP decennale 
più elevato e pari al 2%, per effetto dell’aumento dei tassi di mercato.
Con riferimento alla struttura patrimoniale BancoPosta, si segnala che il CET 1 ratio 2017 è pari a 17% rispetto al 16% del 
2016, confermando la solidità patrimoniale, ulteriormente rafforzata dall’apporto di nuovi mezzi per 210 mln da parte della 
gemmante nel 2018.
A seguito del positivo sviluppo dei volumi di raccolta dei conti correnti postali nel 2017, il monitoraggio del risk profile ha evi-
denziato, a partire da giugno, la discesa dell’indicatore di leva finanziaria al di sotto dei valori obiettivo stabiliti nel RAF (Risk 
Appetite Framework). L’indice di leva finanziaria (leverage ratio) al 31 dicembre 2017 si attesta a circa il 3,11% (3% valore 
minimo di riferimento normativo). Al fine di riequilibrare tale indice ai valori obiettivo interni (3,15%), in data 25 gennaio 2018 
il Consiglio di Amministrazione di Poste Italiane ha approvato il progetto di ricapitalizzazione del BancoPosta da attuarsi con 
il conferimento di riserve libere per 210 milioni di euro. Le funzioni competenti procederanno anche nel corso del 2018 a un 
attento monitoraggio dell’indicatore di leva finanziaria per verificarne nel tempo l’allineamento a obiettivi, soglie e limiti del RAF. 
Nel 2017, in continuità con l’esercizio precedente, BancoPosta è risultata esposta, in termini di valore economico, a una 
riduzione dei tassi; l’entità dell’esposizione misurata con il modello interno è risultata sempre inferiore al 10% del patrimonio di 
vigilanza, livello ampiamente coerente con gli obiettivi di propensione al rischio fissati per l’esercizio.
Per quanto concerne i rischi operativi, con riferimento ai collocamenti di Fondi immobiliari effettuati nel periodo 2002-2005, per i 
quali sono pervenuti taluni reclami e instaurati alcuni contenziosi, Poste Italiane continua a monitorare con particolare attenzione 
l’evoluzione del mercato e le connesse iniziative intraprese nell’interesse della propria clientela, valutandone gli eventuali riflessi 
sugli accantonamenti a fondi rischi e oneri iscritti in bilancio. Al riguardo, in data 19 febbraio 2018 a valle di una delibera del 
Consiglio di Amministrazione, Poste Italiane ha definito - con l’obiettivo di tutelare e mantenere nei confronti della clientela l’elevata 
reputazione e le credenziali di capacità operativa del Gruppo fondati sulla fiducia e sulla trasparenza - un’iniziativa di tutela a favore 
di tutti i propri clienti che nel 2004, in un contesto economico e regolamentare diverso da quello odierno, hanno acquistato quote 
del Fondo Europa Immobiliare 1, che hanno mantenuto l’investimento sino alla scadenza avvenuta il 31 dicembre 2017.  
Per le informazioni di dettaglio delle diverse aree di rischio e delle metodologie utilizzate per la misurazione e la prevenzione dei 
rischi medesimi si fa rinvio ai Bilanci di Poste Italiane al 31 dicembre 2017. 
Andamento economico, patrimoniale 
e finanziario del Patrimonio BancoPosta
Principali indicatori (*) 2017 2016
ROA (1) 0,87% 0,87%
ROE (2) 28% 29%
Margine interesse / Margine intermediazione (3)  26% 26%
Costi operativi / Margine intermediazione (4) 83% 84%
(*)  I principali indici di redditività comunemente utilizzati, risentono delle peculiarità del Patrimonio BancoPosta e del fatto che i valori riconosciuti alle funzioni di 
Poste Italiane sono classificati nella voce “spese amministrative”; tali indici, pertanto, non devono essere valutati in valore assoluto o in confronto con il mercato, 
ma unicamente nel tempo. 
(1) Return On Assets. Rappresenta il rapporto tra il risultato d’esercizio e il totale attivo del periodo.
(2) Return On Equity. Rappresenta il rapporto tra il Risultato d’esercizio e il Patrimonio netto dedotti l’Utile di periodo e le Riserve da valutazione.
(3) Rappresenta il contributo fornito dalla redditività della gestione raccolta/impieghi rispetto all’attività di intermediazione.
(4) Cost/income ratio.
111