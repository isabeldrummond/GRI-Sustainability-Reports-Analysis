Indice di sezione Indice generale
Relazione Finanziaria Annuale
Gruppo Poste Italiane | 2017
Patrimonio netto di Gruppo
Per quanto sopra esposto, gli effetti attesi sul Patrimonio Netto di Gruppo al 1° gennaio 2018 sono i seguenti (al lordo del 
relativo effetto imposte):
Incremento della riserva di fair value di circa 1,7 miliardi di euro.
Riduzione della riserva di utili di circa 23 milioni di euro di cui:
• un decremento di 39 milioni di euro derivanti dalle nuove modalità di determinazione dell’ECL; 
• un incremento di 16 milioni di euro, derivante principalmente dalla riclassifica di partecipazioni non qualificate nel 
portafoglio FVPL.
IFRS 15 - Ricavi provenienti da contratti con i 
clienti
Il Gruppo Poste Italiane ha scelto di applicare l’IFRS 15 a partire dalla sua effettiva entrata in vigore 1° gennaio 2018 senza 
applicazione anticipata e adottando il Simplified transition method (l’effetto cumulativo del cambiamento di disciplina conta-
bile è rilevato al 1° gennaio 2018 negli utili portati a nuovo, senza effettuare il restatement del comparativo), avvalendosi della 
facoltà prevista di non tener conto dei cosiddetti “contratti completati” alla data di transizione, per i quali è mantenuta la con-
tabilizzazione secondo le previgenti regole dello IAS 18 e relative interpretazioni.
Le attività di assessment, design e implementation del progetto di recepimento del nuovo principio sono state completate 
entro l’ultimo trimestre dell’esercizio 2017. 
Per la fase di assessment, unica in cui si è ricorso all’ausilio di un consulente esterno di provata competenza e professionalità, 
il Gruppo ha adottato una metodologia che ripercorre gli step logici in cui si articola il processo di identificazione e misurazione 
dei ricavi secondo l’IFRS 15. In tale contesto, è stato utilizzato un tool informatico elaborato internamente che ha consentito 
l’assessment dei contratti di vendita, raggruppati per tipologia di attività, l’individuazione delle singole performance obligations 
in essere, e l’identificazione di eventuali differenze tra preesistente e nuova disciplina. In tale fase, sono stati analizzati i pro-
cessi amministrativo/contabili, i sistemi informatici disponibili, e le procedure in essere per valutare la compliance alla nuova 
disciplina.
Qui di seguito si riportano, in via preliminare, le principali conclusioni.delle valutazioni effettuate: 
solo per la controllata PosteMobile S.p.A. si è rilevata l’esigenza, in applicazione dell’IFRS 15, di rettificare il saldo di patri-
monio netto iniziale in presenza di contratti non completati alla data di transizione e di contratti composti da più performance 
obligation per i quali sono state riviste le regole di revenue recognition (si è trattato in particolare delle conseguenze della 
differente imputazione dei ricavi previsti per taluni servizi come ad esempio commissioni per cambio piano tariffario, offerte 
bundle, ecc);
è stata rilevata la presenza di penali a favore di clienti (nel caso di mancato raggiungimento di prestabiliti livelli di servizio) e di 
clausole in cui è prevista la restituzione di commissioni percepite per il collocamento di mutui e prestiti a fronte di estinzioni 
anticipate (sino ad oggi trattate nell’ambito dei fondi rischi e oneri) per le quali è stato previsto a partire dal 1° gennaio 2018 
un modello di imputazione contabile con diretta decurtazione dei ricavi;
gli effetti di quanto sopra descritto generano alla data di transizione un decremento delle riserve di utili per circa 1,5 milioni 
di euro al lordo del relativo effetto imposte. Sui dati esposti sono tuttora in corso le attività di verifica. 
Con riguardo alla gestione amministrativo delle componenti variabili di corrispettivo, (tra queste, anche le citate penali) sono 
stati aggiornati i processi aziendali sottesi, le responsabilità e le attività anche di controllo per l’elaborazione dei calcoli sotto-
stanti le rilevazioni contabili.
174