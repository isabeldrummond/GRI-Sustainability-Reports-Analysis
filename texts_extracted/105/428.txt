Indice generale Indice di sezione Sezione 12
Rendiconto separato del Patrimonio BancoPosta al 31 dicembre 2017
Nota integrativa - Parte A
A seguito dell’applicazione dell’IFRS 9 con le modalità descritte nel sopracitato paragrafo 2.7, e assumendo l’esito positivo 
delle verifiche in corso, il portafoglio titoli del Patrimonio BancoPosta al 1° gennaio 2018 risulta così composto:
“Attività finanziarie valutate al costo ammortizzato” (business model: Hold to Collect): 19,1 miliardi di euro;
“Attività finanziarie valutate al fair value con impatto sulla redditività complessiva” (business model: Hold to Collect and Sell): 
34,8 miliardi di euro.
Impairment
In conseguenza delle nuove regole previste dall’IFRS 9 sulle logiche e modalità di calcolo delle rettifiche di valore (Expected 
Credit Loss - ECL) e dei modelli previsionali adottati, l’ECL al 1° gennaio 2018, rilevata in contropartita delle riserve di utili, 
ammonta complessivamente a 25 milioni di euro e si riferisce per:
8 milioni di euro a titoli classificati come “Attività finanziarie valutate al costo ammortizzato”;
14 milioni di euro a titoli classificati come “Attività finanziarie valutate al fair value con impatto sulla redditività complessiva”; 
3 milioni di euro ad altre attività finanziarie valutate al costo ammortizzato (diverse dai titoli).
Effetti sul Patrimonio
Per quanto sopra esposto, gli effetti attesi sul Patrimonio netto del Patrimonio destinato al 1° gennaio 2018 sono i seguenti (al 
lordo del relativo effetto fiscale):
Incremento della riserva di fair value di circa 1,9 miliardi di euro;
Riduzione della riserva di utili di circa 8 milioni di euro di cui:
• un decremento di 25 milioni di euro derivanti dalle nuove modalità di determinazione dell’ECL; 
• un incremento di 16 milioni di euro, derivante dalla riclassifica nelle “Attività finanziarie valutate al fair value con impatto a 
Conto economico” di titoli di capitale classificati nelle “Attività finanziarie disponibili per la vendita” al 31 dicembre 2017.
Nel corso del 2017 Poste Italiane S.p.A. ha condotto anche il progetto di recepimento del nuovo principio contabile IFRS 15 
– “Ricavi provenienti da contratti con i clienti” che sarà applicato dal 1° gennaio 2018 e sostituirà lo IAS 18, lo IAS 11 e l’IFRIC 
13. Gli obiettivi del progetto sono stati l’assessment dei contratti di vendita, raggruppati per tipologia di attività, l’individuazione 
delle singole performance obligations in essere, e l’identificazione di eventuali differenze tra preesistente e nuova disciplina. 
In tale ambito sono stati analizzati i processi amministrativo/contabili, i sistemi informatici disponibili e le procedure in essere 
per valutare la compliance alla nuova disciplina. Per l’analisi delle valutazioni effettuate si rimanda al sopracitato paragrafo 2.7. 
L’applicazione del nuovo principio alla data di transizione non genererà effetti sulle riserve di utili del Patrimonio BancoPosta.
Sezione 2 – Principi generali di redazione
Il Rendiconto separato è redatto in coerenza con quanto previsto dalla Circolare della Banca d’Italia n. 262 del 22 dicembre 
2005 – “Il bilancio bancario: schemi e regole di compilazione” - e successivi aggiornamenti, applicabili alla data di redazione 
del presente Rendiconto, ed è elaborato ai sensi delle disposizioni previste dall’art. 2447-septies comma 2 del Codice Civile. In 
data 27 maggio 2014, la Banca d’Italia ha emanato specifiche Disposizioni di Vigilanza per il Patrimonio BancoPosta (Circ. n. 
285/2013, Parte Quarta, Capitolo 1) che, nel tener conto delle peculiarità organizzative e operative del Patrimonio, definiscono 
un regime di vigilanza prudenziale analogo a quello delle banche, disciplinando, altresì, gli istituti di adeguatezza patrimoniale 
e contenimento dei rischi. 
Il Rendiconto separato riguarda l’esercizio chiuso al 31 dicembre 2017, è redatto in euro ed è costituito dallo Stato patrimo-
niale, dal Conto economico, dal Prospetto della redditività complessiva, dal Prospetto delle variazioni del Patrimonio netto, 
dal Rendiconto finanziario e dalla Nota integrativa. Gli schemi di Stato patrimoniale, di Conto economico e della Redditività 
complessiva sono costituiti da voci (contrassegnate da numeri) e da sottovoci (contrassegnate da lettere). Per completezza 
espositiva negli schemi di Stato patrimoniale, di Conto economico e nel Prospetto della redditività complessiva sono indicate 
427