Indice di sezione Indice generale
Relazione Finanziaria Annuale
Gruppo Poste Italiane | 2017
10. E  venti di rilievo successivi 
alla chiusura dell’esercizio
Nel corso dei primi mesi dell’esercizio 2018 sono avvenuti i seguenti fatti di rilievo: 
In data 25 gennaio 2018 il Consiglio di Amministrazione di Poste Italiane S.p.A. ha approvato il conferimento, da parte della 
stessa Società, di riserve libere per 210 milioni di euro al Patrimonio BancoPosta al fine di riequilibrare il leverage ratio ai valori 
obiettivo stabiliti nel Risk Appetite Framework113. A tale finalità, è stato contestualmente conferito all’Amministratore Delegato 
di Poste Italiane S.p.A. potere di compiere ogni attività e di negoziare e sottoscrivere ogni atto o documento necessario od 
opportuno. Contestualmente è stato deliberato di porre la proposta di rafforzamento del Patrimonio BancoPosta all’ordine 
del giorno dell’Assemblea straordinaria degli azionisti.
In data 25 gennaio 2018, Poste Italiane S.p.A. ha reso nota la propria intenzione di aderire all’aumento di capitale sociale a 
pagamento di Anima Holding S.p.A.. Al termine del precedente esercizio, il Consiglio di Amministrazione di Anima Holding 
S.p.A. riceveva dall’Assemblea straordinaria la delega di attuazione dell’aumento di capitale sociale per un importo fino a un 
massimo di 300 milioni di euro. Poste Italiane S.p.A. che alla data di chiusura dei presenti bilanci, detiene una partecipazione 
in Anima Holding S.p.A. di circa il 10,04% procederà quindi a sottoscrivere, il cui periodo di offerta sarà compreso tra il 26 
marzo 2018 e il 12 aprile 2018, le azioni di nuova emissione per la quota di propria spettanza pari a un importo massimo di 
32 milioni di euro.
In data 25 gennaio 2018, il Consiglio di Amministrazione di Poste Italiane S.p.A. ha autorizzato il versamento a favore della 
società SDA Express Courier S.p.A. di complessivi 40 milioni di euro per la copertura delle perdite sostenute a tutto il 31 
dicembre 2017, nonché la ricostituzione del Capitale Sociale e di una riserva straordinaria.
In data 13 febbraio 2018 si è perfezionata la fusione per incorporazione di PosteTutela S.p.A. in Poste Italiane S.p.A.. 
L’operazione avrà efficacia giuridica dal 1° marzo 2018, mentre gli effetti contabili e fiscali decorrono dal 1° gennaio 2018.
In data 19 febbraio 2018 il Consiglio di Amministrazione di Poste Italiane S.p.A.  ha deliberato l’approvazione dell’iniziativa di 
tutela dei clienti del fondo “Europa Immobiliare n.1” conferendo all’Amministratore delegato poteri e facoltà di porre in essere 
tutte le azioni, anche prodromiche e conseguenti, per l’implementazione dell’iniziativa stessa.
In data 26 febbraio 2018 il Consiglio di Amministrazione di Poste Italiane S.p.A. ha approvato “Deliver 2022”, il piano stra-
tegico quinquennale che ha l’obiettivo di massimizzare il valore della rete di distribuzione di Poste Italiane, già riconosciuta 
come la più efficiente e sicura del Paese.
113.  Quadro di riferimento che definisce, in coerenza con il massimo rischio assumibile, il business model e il piano strategico, la propensione al rischio, le soglie 
di tolleranza, i limiti di rischio, le politiche di governo dei rischi, i processi di riferimento necessari per definirli e attuarli.
388