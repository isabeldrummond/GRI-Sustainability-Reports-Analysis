Indice di sezione Indice generale
Relazione Finanziaria Annuale
Gruppo Poste Italiane | 2017
In tema di diritto di accesso alla rete postale universale l’Autorità in data 18 ottobre 2017 ha pubblicato la Delibera 384/17/
CONS recante “Riesame delle previsioni in materia di accesso alla rete e all’infrastruttura postale di Poste Italiane”. Tale deli-
bera ha istituito un nuovo regime dell’accesso alla rete basato sui seguenti punti: 
i.  mantenimento dell’obbligo per Poste Italiane di fornire, agli operatori terzi, l’accesso alla rete postale a condizioni eque e 
ragionevoli liberamente negoziate su tutto il territorio nazionale25, integrato, nell’ambito delle aree di recapito dove è presen-
te solo la rete della Società, da un ulteriore obbligo di fornire l’accesso a tariffe definite sulla base dei costi effettivamente 
sostenuti, pertinenti e opportunamente efficientati;
ii.  obbligo di fornire agli operatori terzi accesso alle caselle postali26 collocate presso gli Uffici Postali e obbligo di trasparenza-
verso il mercato in caso di modifiche dei CAP;
iii. definizione della soglia di volumi superata la quale si assume che il servizio di restituzione degli invii di altri operatori rinvenuti 
nella rete di Poste sia considerato un “servizio di accesso in raccolta”;  
iv. definizione, con successivo provvedimento, di un test per la verifica della replicabilità delle offerte di Poste di servizi di reca-
pito di invii multipli rivolte ai grandi clienti privati o formulate nell’ambito di gare a evidenza pubblica. 
Su ognuno dei punti evidenziati, la Società ha formulato proprie proposte, come richiesto dall’Autorità.
Avverso la suddetta Delibera, in data 18 dicembre 2017, sono stati presentati tre ricorsi al TAR del Lazio rispettivamente dalle 
società Fulmine Group Srl (consorziata AREL- Agenzie Recapito Licenziatari), Nexive S.p.A. e Assopostale/GPS/MailExpress/
CityPost, con i quali gli operatori alternativi ricorrenti ne hanno chiesto l’annullamento, previa sospensione, nelle parti in cui 
determina il grado di copertura delle reti alternative, ridetermina i punti di accesso e i relativi obblighi per Poste, prevede lo 
strumento del test di replicabilità e non disciplina gli obblighi di accesso all’infrastruttura. Il ricorso è pendente. Nell’udienza del 
7 febbraio 2018 non è stata concessa la sospensiva né è stata fissata un’udienza di merito a breve.  
Con riferimento alla Delibera 621/15/CONS recante le “Condizioni giuridiche ed economiche di restituzione degli invii affidati ad 
altri operatori e rinvenuti nella rete di Poste Italiane”, la Società - in ragione degli impatti finanziari che tale provvedimento può 
determinare in capo alla stessa, con particolare riguardo alla possibilità di recuperare con la tariffa i soli costi addizionali - aveva 
impugnato il provvedimento innanzi al TAR del Lazio che nel settembre 2016 ha pubblicato la propria decisione, accogliendo, 
con riferimento al principio di copertura dei soli costi addizionali, i motivi di ricorso e stabilendo il diritto di Poste Italiane di recu-
perare, attraverso le tariffe del servizio, il costo pieno del medesimo. Successivamente AGCom, Nexive e GPS hanno proposto 
impugnativa al Consiglio di Stato il quale, nel settembre 2017, ha accolto il ricorso e confermato la legittimità della Delibera.
La società GPS ha impugnato innanzi al TAR Lazio alcune comunicazioni dell’AGCom miranti a obbligare l’operatore a sot-
toscrivere le nuove Condizioni generali di contratto di Poste (ritenute in linea con la delibera 621/15/CONS). Sul tema è stato 
inoltre avviato dall’AGCom contro GPS un procedimento sanzionatorio successivamente archiviato dalla medesima Autorità 
con Delibera 456/17/CONS per insussistenza dell’obbligo alla sottoscrizione. In data 5 marzo 2018 Poste Italiane ha deposi-
tato ricorso contro tale provvedimento di archiviazione.
Con altro ricorso al TAR del Lazio, in cui Poste si è costituita in giudizio, GPS si è opposta all’inibitoria di AGCom volta a far 
cessare l’impiego del termine stamp/francobollo per identificare le “vignette” adesive di GPS. Tale ricorso è stato respinto dal 
TAR in data 26 luglio 2017 e sono decorsi i termini per l’impugnativa al Consiglio di Stato. 
A partire dal 10 gennaio 2017, nel rispetto dei limiti e delle prescrizioni disposte dall’AGCom con la Delibera 728/13/CONS, 
Poste Italiane ha modificato le condizioni economiche di alcuni servizi universali di corrispondenza (prodotti a firma). Il provve-
dimento di manovra e gli atti presupposti sono stati impugnati dall’Associazione dei consumatori CODACONS e si è in attesa 
della fissazione dell’udienza di merito.
In data 7 luglio 2017, inoltre, la Società ha notificato ad AGCom, la richiesta di rimodulazione generale dei prezzi del pacco 
ordinario internazionale per le varie aree di destinazione. La richiesta è stata accolta dall’Autorità e gli interventi tariffari sono 
entrati in vigore a partire dall’11 settembre 2017. 
25. Gli altri operatori postali possono accedere alla rete di raccolta a livello di CMP per lo smistamento in partenza o in alternativa alla rete di recapito a livello di 
CMP per lo smistamento in arrivo.
26. Gli operatori terzi possono consegnare agli Uffici postali, per il recapito nelle caselle postali, gli invii a essi affidati, correttamente indirizzati e recanti l’indicazione 
dell’Ufficio Postale presso il quale la casella è allocata.
120