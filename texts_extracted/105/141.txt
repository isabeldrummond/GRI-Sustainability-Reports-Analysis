Indice di sezione Indice generale
Relazione Finanziaria Annuale
Gruppo Poste Italiane | 2017
1. Premessa
Poste Italiane S.p.A.(di seguito anche la “Capogruppo”), società derivante dalla trasformazione dell’Ente Pubblico Poste 
Italiane disposta dalla Delibera del CIPE n. 244 del 18 dicembre 1997, ha sede legale in Roma (Italia), viale Europa n. 190. 
Dal 27 ottobre 2015, le azioni di Poste Italiane sono quotate sul Mercato Telematico Azionario (MTA). Al 31 dicembre 2017 la 
Società è partecipata per il 35% da CDP, per il 29,3% dal MEF e, per la residua parte, da azionariato istituzionale ed individuale. 
L’attività di indirizzo e gestione su Poste Italiane S.p.A.è esercitata dal MEF.
L’attività del Gruppo Poste Italiane (di seguito anche il “Gruppo”) consiste nell’espletamento del Servizio Universale Postale 
in Italia e nell’offerta di prodotti e servizi integrati di comunicazione, logistici, finanziari e assicurativi su tutto il territorio nazionale 
attraverso una rete di circa 13 mila Uffici Postali.
Con i bilanci dell’esercizio 2017, le modalità di rappresentazione del business di Gruppo sono state oggetto di aggiornamento. 
Sono identificate quattro macroaree di attività (cd. Settori operativi): (i) settore della Corrispondenza, Pacchi e Distribuzione, (ii) 
settore dei Pagamenti, Mobile e Digitale, (iii) settore dei Servizi finanziari e (iv) settore dei Servizi assicurativi. L’aggiornamento si 
è reso necessario per rendere coerente l’esposizione dei Settori operativi ai nuovi indirizzi strategici del Gruppo, come riflessi 
nel Piano Industriale per il periodo 2018 – 2022 approvato dal Consiglio di Amministrazione di Poste Italiane S.p.A.in data 26 
febbraio 2017, e, in particolare, con le nuove modalità con cui il Management valuta e assume le proprie decisioni. In partico-
lare, dopo la costituzione della Funzione Pagamenti, Mobile e Digital nel corso dell’esercizio 2017, in data 25 gennaio 2018, 
il Consiglio di Amministrazione di Poste Italiane S.p.A. ha deliberato di sottoporre all’Assemblea degli azionisti lo svincolo dal 
Patrimonio BancoPosta dei beni e rapporti giuridici destinati a confluire in un nuovo patrimonio destinato alla monetica e ai ser-
vizi di pagamento che si intende costituire nell’ambito di PosteMobile S.p.A., previa autorizzazione da parte della Banca d’Italia. 
Nel Bilancio consolidato al 31 dicembre 2017, quanto descritto è stato riflesso sia nell’informativa economica, attraverso una 
diversa declinazione dei ricavi caratteristici del Gruppo, sia nell’informativa per Settore operativo, compresa l’allocazione delle 
attività e società del Gruppo tra Settori.
I Servizi di Corrispondenza, Pacchi e Distribuzione comprendono le attività della Corrispondenza, del Corriere Espresso, 
Logistica e Pacchi, e della Filatelia, nonché le attività svolte dalle varie strutture di Poste Italiane S.p.A. a favore degli Altri settori 
in cui opera il Gruppo. Il neo costituito settore dei Servizi di Pagamenti, Mobile e Digitale accoglie i ricavi dei servizi di paga-
mento (gestiti in outsourcing), i prodotti di monetica e i servizi resi da PosteMobile S.p.A.. I Servizi Finanziari si riferiscono alle 
attività del BancoPosta che comprendono la raccolta del risparmio tra il pubblico sotto ogni forma, i servizi di pagamento (di 
cui parte in outsourcing al settore dei Pagamenti, Mobile e Digitale), l’intermediazione in cambi, la promozione e il collocamen-
to di finanziamenti da banche e altri intermediari finanziari abilitati, la prestazione di servizi di investimento e alle attività della 
BancoPosta Fondi S.p.A. SGR. I Servizi Assicurativi riguardano l’attività di Poste Vita S.p.A., operante nel settore assicurativo 
Vita principalmente dei Rami ministeriali I, III e V, e delle sue controllate dirette Poste Assicura S.p.A., operante nel settore Danni 
e Poste Welfare Servizi Srl che svolge attività strumentale al settore in commento. 
Per approfondimenti sul tema si rinvia agli Eventi di rilievo intercorsi nell’esercizio (Nota 3) e all’Informativa per Settori operativi 
(nota 4.4).
La presente Sezione della Relazione Finanziaria Annuale (I bilanci di Poste Italiane) comprende il bilancio consolidato del 
Gruppo Poste Italiane, il bilancio separato di Poste Italiane S.p.A. e il Rendiconto separato del Patrimonio BancoPosta (in 
breve, conti annuali), riferiti all’esercizio chiuso al 31 dicembre 2017 e redatti in euro, moneta corrente nell’economia in cui il 
Gruppo opera. 
Il bilancio consolidato del Gruppo è costituito dallo Stato patrimoniale, dal Prospetto dell’utile (perdita) d’esercizio, dal Conto 
economico complessivo, dal Prospetto di movimentazione del Patrimonio netto, dal Rendiconto finanziario e dalle Note al 
Bilancio. Tutti i valori indicati nei prospetti contabili e nelle note sono espressi in milioni di euro, salvo diversamente indicato. 
Il bilancio separato di Poste Italiane S.p.A. è costituito dallo Stato patrimoniale, dal Prospetto dell’utile (perdita) d’esercizio, dal 
Conto economico complessivo, dal Prospetto di movimentazione del Patrimonio netto, dal Rendiconto finanziario e dalle Note 
al Bilancio. I valori indicati nei prospetti contabili sono espressi in euro (salvo il Rendiconto finanziario che è espresso in migliaia 
di euro), mentre quelli indicati nelle note sono espressi in milioni di euro salvo diversamente indicato.
140