Indice generale Indice di sezione
I Bilanci di Poste Italiane al 31 dicembre 2017
3. Eventi di rilievo intercorsi nell’esercizio
  Poste Italiane e Anima Holding: nuovo accordo vincolante per 
rafforzare la partnership nel risparmio gestito 
In data 21 dicembre 2017 Poste Italiane S.p.A. e Anima Holding S.p.A. hanno sottoscritto un accordo vincolante (Memorandum 
of Understanding) per rafforzare la partnership già in essere nel settore del risparmio gestito.
L’operazione ha previsto quanto segue.
i.  Scissione parziale delle attività di gestione di attivi sottostanti a prodotti assicurativi di Ramo I di Poste Vita S.p.A. (per oltre 
70 miliardi di euro) di cui è titolare BancoPosta Fondi S.p.A. SGR, in favore di Anima S.p.A. SGR. In esito alla scissione, 
Poste Italiane S.p.A. riceverà azioni Anima S.p.A. SGR di nuova emissione che saranno contestualmente acquistate da 
Anima Holding S.p.A. a fronte di un corrispettivo per cassa pari a 120 milioni di euro.
ii.  Revisione e ampliamento degli accordi di collaborazione tra il Gruppo Poste Italiane e Anima Holding S.p.A., risalenti a luglio 
2015, in virtù dei quali Anima Holding S.p.A. gestisce in delega fondi retail istituiti da BancoPosta Fondi S.p.A. SGR e attivi 
sottostanti a prodotti assicurativi di Ramo III di Poste Vita S.p.A.; tale revisione prevede un’estensione della partnership che 
avrà una durata di 15 anni.
In data 6 marzo 2018 Poste Italiane S.p.A. e Anima Holding S.p.A., nonché Poste Vita S.p.A., BancoPosta Fondi S.p.A. SGR 
e Anima S.p.A. SGR, per quanto di rispettiva competenza, hanno sottoscritto gli accordi attuativi per il rafforzamento della 
partnership nel risparmio gestito in linea con i termini e le condizioni preannunciate il 21 dicembre 2017. In particolare, con rife-
rimento all’accordo di scissione e compravendita, la determinazione definitiva del prezzo sarà soggetta a: un meccanismo di 
earn-out in favore di Poste Italiane, in caso di incremento della redditività dei mandati/deleghe di gestione assegnati ad Anima 
SGR oltre determinate soglie e un meccanismo di aggiustamento prezzo a favore di Anima Holding di entità marginale. Il prez-
zo sarà integralmente corrisposto alla data di perfezionamento dell’operazione, entro il 31 dicembre 2018, sospensivamente 
subordinato al conseguimento delle previste autorizzazioni delle Autorità competenti e dopo la sottoscrizione e liberazione di 
uno o più aumenti di capitale di Anima Holding S.p.A. per almeno 250 milioni di euro. 
Il mantenimento della partecipazione di controllo in BancoPosta Fondi S.p.A. SGR, da parte di Poste Italiane S.p.A., ha com-
portato una revisione nello scenario originariamente ipotizzato per l’assetto partecipativo della SGR, riflesso peraltro nei bilanci 
consolidati del Gruppo Poste Italiane a partire dall’esercizio chiuso al 31 dicembre 2016 e fino al 30 settembre 201753. 
Alla luce dei successivi accordi, nel Bilancio consolidato del Gruppo Poste Italiane al 31 dicembre 2017, gli attivi e passivi 
di BancoPosta Fondi S.p.A. SGR sono stati oggetto di riclassifica, e dunque non più imputati alle voci Attività non correnti e 
gruppi di attività in dismissione e Passività associate ad attività in dismissione, e ricondotti alle rispettive voci dell’attivo e del 
passivo patrimoniale di pertinenza, ad eccezione delle partite strettamente correlate al ramo d’azienda oggetto della progettata 
scissione che continueranno ad esporsi nelle voci di bilancio previste ai sensi dell’IFRS 5.
Nel corso dell’esercizio 2017 sono altresì intervenute le seguenti operazioni societarie:
in data 24 gennaio 2017 è avvenuta la pubblicazione nel Registro delle imprese della nomina e dei poteri del liquidatore di 
Poste Tributi ScpA, la cui Assemblea straordinaria ne ha deliberato la messa in liquidazione in data 30 dicembre 2016. In 
data 26 ottobre 2017, l’Assemblea straordinaria dei soci di Poste Tributi SCpA ha deliberato di ridurre il capitale sociale di 
258.300 euro a seguito dell’esclusione del socio AIPA S.p.A..
In data 30 gennaio 2017 è stato stipulato l’Atto di scissione parziale di Postecom S.p.A. in favore di Postel S.p.A. e il successivo 
Atto di fusione per incorporazione di Postecom S.p.A. in Poste Italiane S.p.A.. Nel ramo scisso a favore di Postel S.p.A. sono rien-
trate le partecipazioni in precedenza detenute da Postecom S.p.A. nel Consorzio PosteMotori (22,63%) e nella società consortile 
per azioni PatentiViaPoste ScpA (17,21%). L’efficacia giuridica, contabile e fiscale delle operazioni decorre dal 1° aprile 2017.
In data 28 aprile 2017 l’Assemblea ordinaria di Programma Dinamico S.p.A. ha deliberato l’approvazione del bilancio e dei 
prospetti riassuntivi delle attività cartolarizzate e dei titoli emessi (ex Provvedimento Banca d’Italia del 29 marzo 2000) al 
31 dicembre 2016, nonché l’approvazione, sia partitamente che nel suo complesso, del bilancio finale di liquidazione e del 
piano di riparto, dando contestualmente mandato al liquidatore di chiedere la cancellazione della società presso la compe-
tente Camera di Commercio senza attendare il termine dei novanta giorni previsto dall’art. 2493 del c.c.. In data 18 maggio 
2017 Programma Dinamico S.p.A. è stata cancellata dal Registro delle imprese.
53. Nello specifico, in data 10 novembre 2016 Poste Italiane S.p.A., Cassa depositi e prestiti S.p.A. e Anima Holding S.p.A. sottoscrivevano un accordo quadro con 
il quale le Parti si impegnavano a perfezionare, nel più breve tempo possibile, il conferimento del 100% della partecipazione in BancoPosta Fondi S.p.A. SGR 
a favore di Anima Holding S.p.A.. Nei citati termini, ai fini del bilancio consolidato del Gruppo Poste Italiane, l’operazione rientrava nell’ambito di applicazione 
dell’IFRS 5 – Attività non correnti possedute per la vendita e attività operative cessate, comportando pertanto la confluenza degli attivi e passivi di pertinenza 
della controllata nelle voci di bilancio, rispettivamente, di Attività non correnti e gruppi di attività in dismissione e Passività associate ad attività in dismissione.
177