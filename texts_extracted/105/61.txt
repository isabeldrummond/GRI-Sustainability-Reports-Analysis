Indice di sezione Indice generale
Relazione Finanziaria Annuale
Gruppo Poste Italiane | 2017
L’analisi del rischio informatico ha l’obiettivo di identificare e valutare i potenziali scenari di compromissione della riserva-
tezza, integrità e disponibilità delle risorse ICT a supporto dei servizi di Business. La metodologia è strutturata in più macro-fasi 
che coinvolgono l’identificazione degli ambiti di analisi e del correlato perimetro degli asset, l’identificazione e valutazione degli 
impatti, delle minacce e delle vulnerabilità, il calcolo del rischio potenziale, del rischio effettivo e il trattamento del rischio residuo. 
Con particolare attenzione al perimetro della Circolare 285/13 di Banca d’Italia, è stato condotto l’aggiornamento annuale 
dell’analisi del rischio informatico per il perimetro degli asset ICT di BancoPosta includendo il focus sugli asset a supporto dei 
servizi di Pagamento via Internet in ottemperanza all’Orientamento 2.1 emanato dall’Autorità Bancaria Europea (EBA).
L’attività ha portato successivamente alla redazione del Rapporto Sintetico sull’analisi del rischio informatico 2017 che è stato 
approvato dal Consiglio di Amministrazione di Poste italiane nel mese di dicembre.
Attraverso l’attività di Security by Design il Gruppo individua i requisiti per la progettazione di un nuovo servizio o la modifica 
di servizi esistenti atti a garantire la tutela delle risorse ICT su tutta la catena del valore. In merito agli aspetti riconducibili alla 
Security by Design, sono stati forniti requisiti di sicurezza per oltre un migliaio di iniziative di sviluppo. 
Inoltre, sono stati forniti requisiti di sicurezza non solo informatica, ma anche di processo per l’erogazione di nuovi prodotti e 
servizi di Business in fase di “Service Creation”, tra cui SPID, nuovo portale Poste.it Business e Personal Financial Management 
nell’APP BancoPosta.
In ottemperanza alla normativa vigente in materia di sicurezza dei dati, prevenzione e contrasto dei reati informatici, è stato 
inoltre istituito un apposito presidio di Incident Handling per la prevenzione, gestione ed escalation degli incidenti di sicurezza 
informatica che comportino danni al patrimonio informativo aziendale, violazione di policy interne e/o della normativa e la perdi-
ta, modifica o divulgazione non autorizzata o l’accesso indebito ai dati personali trasmessi, conservati o comunque trattati. La 
gestione degli incidenti di sicurezza informatica è formalizzata in un’apposita procedura operativa che prevede il monitoraggio 
e il trattamento dell’incidente di sicurezza.
Per la tutela della privacy Poste ha adottato misure di sicurezza preventive per ridurre al minimo i rischi di distruzione, perdita, 
accesso non autorizzato, trattamento non consentito dei dati personali, in ottemperanza ai requisiti del D.Lgs. 196/2003.
GRI 418-1 Violazione della privacy e fuoriuscite dei dati
2016 2017
Numero totale di reclami ricevuti per violazione della privacy 12 6
Numero di reclami ricevuti da terzi e riconosciuti dall’organizzazione 12 6
Numero di reclami ricevuti da parte di organismi di regolamentazione 0 0
Numero totale di fuoriuscite, furti di dati dei clienti, perdite dei dati dei clienti identificati 0 0
Il piano permanente per la sicurezza
Il Piano Permanente di Sicurezza (PPS) 2015-2019, rivisto e aggiornato annualmente, redatto per la gestione delle attività, 
iniziative e progetti di sicurezza informatica rilevanti, per la protezione delle risorse ICT e per l’adeguamento delle contromisure 
previste dalle diverse normative e standard di riferimento, ha carattere permanente in funzione della continua evoluzione dei 
rischi IT e contempla sia attività processive, sia progetti per l’implementazione di infrastrutture tecnologiche trasversali a sup-
porto di tutti i servizi erogati.
Nel 2017 sono state gestite e monitorate una serie di iniziative progettuali nell’ambito degli 11 cantieri in cui è organizzato il 
piano permanente consentendo di portare a termine diverse iniziative:
1.  IT Security e Risk Assessment
2.  Sicurezza delle Infrastrutture
3.  Segregazione ambienti
4.  Sicurezza delle Applicazioni
60