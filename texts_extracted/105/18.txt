Indice generale Indice di sezione
Relazione sulla gestione al 31 dicembre 2017
2. Assetto organizzativo
Sono proseguiti nell’esercizio gli interventi organizzativi volti a ottimizzare il presidio commerciale dei segmenti retail e Piccole 
e Medie Imprese. È stato quindi implementato su ulteriori Uffici Postali il “Nuovo Modello di Servizio Retail2” ed è stata comple-
tata l’abilitazione degli Uffici Postali alla piattaforma “Consulenza Guidata” che, oltre a supportare l’operatore di sportello negli 
adempimenti normativi in materia di prodotti/servizi di investimento, rappresenta una guida finalizzata a individuare la migliore 
soluzione di investimento per i clienti. Al 31 dicembre 2017 la piattaforma è presente su tutti gli Uffici Postali.
Presidio commerciale sul territorio 
(numero) 2017 2016
Sale dedicate alla consulenza 6.482 6.376
Consulenti e specialisti  10.236 10.319
Uffici Postali etnici 27 23
Corner dedicati a prodotti e servizi PosteMobile 341 340
Corner UP1 118 108
Rete ATM Postamat 7.257 7.249
1. Tale formato, presente negli Uffici Postali ad alto potenziale di sviluppo, è finalizzato alla proposizione commerciale di servizi accessori al conto corrente e a 
fornire informazioni sull’offerta assicurativa orientando, in caso di interesse, il cliente verso gli specialisti dedicati al comparto.
Il Contact Center “Poste Risponde” nell’esercizio 2017 ha gestito circa 26 milioni di contatti (21 milioni di contatti nel 2016). 
Accanto ai consueti servizi di gestione della relazione con i clienti e di assistenza alla rete commerciale, tra le iniziative svolte a 
supporto dei Business del Gruppo è stato completato su tutti i call center il roll-out dell’applicativo Nuovo front end assistenza 
che consente agli operatori di migliorare la gestione del cliente.
Il canale commerciale web attraverso il sito www.poste.it e gli altri portali dedicati, costituisce il punto di accesso ai servizi on 
line per 15 milioni di utenti3 retail e business (13 milioni al 31 dicembre 2016) e si posiziona, sia come canale di vendita diretto 
(end to end), sia come supporto agli altri canali. 
Nel corso del 2017 sono state svolte attività di manutenzione evolutiva dei portali e sono proseguiti, in linea con il percorso 
di digital transformation, gli interventi volti al miglioramento della proposizione dell’offerta on line del Gruppo. In particolare, le 
diverse App Poste Italiane sono state oggetto di evoluzione in termini di arricchimento delle funzionalità erogate al cliente finale 
(per es. possibilità di modificare, entro limiti prefissati, i massimali di prelievo e pagamento delle carte, l’introduzione di una 
chatbot4 che fornisce una guida rapida per le operazioni da effettuare presso gli Uffici Postali ecc.). 
La funzione Mercato Business e Pubblica Amministrazione di Poste Italiane garantisce il presidio commerciale e la vendita dei 
prodotti e servizi del Gruppo per i grandi clienti e la Pubblica Amministrazione Centrale e Locale attraverso il seguente modello 
organizzativo:
presidi centrali dedicati al coordinamento commerciale della forza vendita top Business ed alla gestione della pubblica 
amministrazione centrale;
funzioni dedicate alle attività di prevendita e postvendita, sia a livello centrale che territoriale;
una funzione dedicata allo sviluppo di canali indiretti e della clientela prospect;
5 Aree Territoriali (Lombardia e Nord Ovest, Nord Est, Centro Nord, Centro, Sud) con la responsabilità, ciascuna per il territo-
rio di propria competenza, del presidio commerciale attraverso la gestione della forza vendita territoriale e l’implementazione 
delle azioni commerciali definite sulla base del modello di specializzazione per segmento di clientela.
2.  Il modello prevede una maggiore focalizzazione sul cliente attraverso l’introduzione di consulenti specializzati per target di clientela, nonché nuove figure 
dedicate all’orientamento e all’accoglienza del cliente.
3.  Il dato si riferisce agli utenti registrati e attivi al 31 dicembre 2017.
4.  Chatbot (da chat chiacchierare e bot che è l’abbreviazione della parola robot) è un programma attraverso il quale si “parla” con un robot dotato di intelligenza 
artificiale, programmato per dare risposte strutturate, sensate e attinenti alle domande che gli vengono poste.   
17