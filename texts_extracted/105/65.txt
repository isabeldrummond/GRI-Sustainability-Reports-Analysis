Indice di sezione Indice generale
Relazione Finanziaria Annuale
Gruppo Poste Italiane | 2017
Il rapporto con le associazioni dei consumatori
Poste Italiane e i rappresentanti delle 19 Associazioni dei consumatori che aderiscono alla Consulta delle Associazioni hanno 
firmato nel 2011 un Accordo quadro, rinnovato nel 2014, che ha definito le regole di confronto e ha istituito il Cantiere con-
sumatori, un tavolo permanente di consultazione avente l’obiettivo di migliorare costantemente la qualità dei prodotti e dei 
servizi offerti. L’Accordo garantisce stabilità nelle relazioni con le Associazioni dei consumatori, aumentando il dialogo e la col-
laborazione. Il tavolo di lavoro permanente ha dato vita a diversi progetti di informazione congiunta verso la clientela, riguardo 
tematiche importanti come nuovi prodotti, tariffe e riorganizzazioni del servizio, mentre le procedure di conciliazione hanno 
continuato a essere uno strumento di gestione bonaria del contenzioso. Dal 2015 in poi le conciliazioni fanno parte del sistema 
di gestione del contenzioso dell’AGCom e sono inserite nell’elenco delle procedure ADR (Alternative Dispute Resolution) rico-
nosciute dalla legge, anche nei confronti dell’Unione Europea. Nell’ultimo biennio le procedure di conciliazione delle società del 
Gruppo hanno prodotto complessivamente 3.043 domande di conciliazione di cui 2.452 sono state discusse. Considerando 
l’esito della discussione nell’ultimo biennio, nel 75% dei casi è stato raggiunto un accordo fra le parti.
Le conciliazioni 
2016 2017
Conciliazioni discusse su prodotti Postali Retail  678 831
di cui conciliate 88% 84%
Conciliazioni discusse su prodotti Postali Business  37 94
di cui conciliate 68% 88%
Conciliazioni discusse su prodotti BancoPosta  352 370
di cui conciliate 51% 49%
Conciliazioni discusse su prodotti PosteMobile  17 38
di cui conciliate 71% 61%
Conciliazioni discusse su Fondo Immobiliare IRS n.a. 35
di cui conciliate n.a. 100%
Totale conciliazioni discusse 1.084 1.368
di cui conciliate  811 1.022
A contatto con la clientela
La collaborazione del cliente tramite la presentazione di un reclamo è essenziale per individuare e rimuovere le cause che 
hanno provocato il disagio e porre in essere gli interventi correttivi necessari al miglioramento dei processi. Tutte le società del 
Gruppo hanno implementato procedure specifiche che definiscono i principi e le regole di gestione dei reclami approvate e 
riviste periodicamente dai Consigli di Amministrazione.
Il Contact Center “Poste Risponde” ha gestito nel 2017 circa 26 milioni di contatti (21 milioni di contatti nel 2016). L’assistenza 
viene erogata su servizi finanziari e postali servizi assicurativi e previdenziali e servizi di telefonia mobile. Nel 2017 sono stati 
dedicati due nuovi numeri verdi per l’assistenza ai clienti e agli Uffici Postali Start-up di Carta Salute e sono state condotte 
campagne di caring con circa 15mila chiamate finalizzate a conoscere il punto di vista su particolari processi di post-vendita.
Nel 2017 Poste ha firmato, insieme ad altre 12 grandi aziende, il Protocollo d’intesa sui call center che definisce le buone prati-
che sociali e commerciali per gestire i servizi di contatto con la propria clientela, in via diretta o indiretta. L’obiettivo è limitare la 
delocalizzazione “fissando all’80% la soglia minima dei servizi erogati in Italia” prevedendo anche che “il 95% delle attività svolte 
in via diretta sia effettuato in Italia entro sei mesi dalla stipula e che per i nuovi contratti almeno l’80% dei volumi in outsourcing 
sia effettuato sul territorio italiano”.
64