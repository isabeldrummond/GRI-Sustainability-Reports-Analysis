Indice generale Indice di sezione
Relazione sulla gestione al 31 dicembre 2017
6. Dichiarazione consolidata di carattere non finanziario 
Nota metodologica 
[GRI 102-11; GRI 102-45; GRI 102-46; GRI 102-50; 
GRI 102-51; GRI 102-52; GRI 102-53; GRI 102-54] 
La Dichiarazione non finanziaria consolidata (DNF o la “Dichiarazione”) di Poste Italiane, predisposta per la prima volta con 
riferimento all’esercizio chiuso al 31 dicembre 2017 in ottemperanza alle richieste del D.Lgs 254/2016, è stata oggetto di 
approvazione da parte del Consiglio di Amministrazione di Poste Italiane S.p.A. in data 29 marzo 2018 e, ai sensi dell’art. 
3, comma 10, del Decreto, è oggetto di separata attestazione di conformità da parte della società di revisione contabile 
PricewaterhouseCoopers S.p.A..
Come già anticipato, lo standard di rendicontazione adottato per la redazione della DNF è il “GRI Sustainability Reporting 
Standards” secondo l’opzione core, pubblicato nel 2016 dal GRI – Global Reporting Initiative. Gli indicatori dello standard, che 
trovano corrispondenza con i temi materiali di Poste Italiane, sono segnalati all’inizio di ciascun capitolo e accanto ai titoli delle 
tabelle dei dati quantitativi collegati ai temi materiali. 
È opportuno evidenziare che il modello organizzativo di funzionamento di Poste è funzionale allo sviluppo di sinergie in ambito 
Gruppo e prevede la focalizzazione di Poste Italiane S.p.A. (la Capogruppo) sulle attività di indirizzo e coordinamento. 
All’interno della DNF è utilizzato il termine “Poste Italiane”, “Gruppo” o “Azienda” per indicare il Gruppo Poste Italiane.
L’implementazione degli obblighi previsti dal D.Lgs 254/2016 richiede l’applicazione di nuovi criteri e metodologie, che potreb-
bero basarsi su valutazioni soggettive e stime legate all’esperienza storica specifica aziendale e su assunzioni che vengono, di 
volta in volta, considerate ragionevoli e realistiche in funzione delle relative circostanze. L’applicazione di tali stime e assunzioni 
potrebbe influenzare i valori indicati nella DNF, pertanto la scelta di Poste Italiane è stata quella di avvalersi il meno possibile di 
indicatori stimati. I dati stimati riguardano alcune voci dei consumi energetici interni ed esterni all’organizzazione; in particolare i 
dati sui consumi di Energia Elettrica (per la salvaguardia e relativi ai Data Center non gestiti direttamente), del Gas Metano e del 
Teleriscaldamento delle strutture immobiliari del Gruppo, sono stati calcolati considerando i costi sostenuti e la tariffa media, 
mentre i consumi di Gasolio e Gpl sono stati stimati sulla base di dati storici e valori reali di scarico a serbatoio. I consumi 
collegati alla logistica sono tutti stimati sulla base delle percorrenze e/o dal consumo medio dei mezzi e dal carico trasportato, 
a eccezione delle auto aziendali.
Il Gruppo Poste Italiane monitorerà con particolare attenzione l’evoluzione normativa e interpretativa, nonché le migliori prassi 
di mercato che si renderanno progressivamente disponibili, valutandone i conseguenti eventuali effetti sulle possibili stime e 
sull’informativa contenuta nelle future dichiarazioni non finanziarie.
Il perimetro di rendicontazione include le società consolidate integralmente per la reportistica finanziaria e l’esercizio di rendi-
contazione è il 2017. In riferimento ai dati quantitativi è fornito un confronto con il 2016. Per ciascun tema materiale è stato 
riportato, quando presente, un modello aziendale di gestione e organizzazione, le politiche comprese quelle di dovuta diligen-
za, i risultati conseguiti tramite di esse e alcuni indicatori di prestazione di carattere non finanziario. 
Il Gruppo Poste Italiane garantisce ai propri stakeholder una conduzione dell’impresa coerente con gli obiettivi fissati dal 
Consiglio di Amministrazione, consapevole dei rischi che possono influenzare il raggiungimento di tali obiettivi e incidere sul 
valore dell’Azienda. I principali rischi connessi ai temi materiali e che derivano dalle attività del Gruppo sono illustrati nella tabella 
che segue.
51