Sezione 12 Indice di sezione Indice generale
Relazione Finanziaria Annuale
Gruppo Poste Italiane | 2017
Il Patrimonio BancoPosta monitora il rischio di prezzo delle azioni mediante il calcolo della massima perdita potenziale (VaR – 
Value at Risk) stimata su un orizzonte temporale di 1 giorno e con una probabilità del 99%.
B. Attività di copertura del fair value
Al fine di limitare il rischio di tasso di interesse sul fair value, l’operatività del Patrimonio BancoPosta include anche la stipula, 
con controparti principalmente di natura bancaria, di contratti di asset swap OTC di fair value hedge aventi ad oggetto la 
copertura specifica dei titoli in portafoglio. Tali strumenti derivati non sono a copertura del rischio spread in quanto mirati a 
coprire le variazioni dei tassi di mercato. Nel corso dell’esercizio 2017, considerato il livello ancora basso dei tassi interesse, 
al fine di proteggersi dai potenziali impatti negativi derivanti dal rialzo dei tassi, il Patrimonio BancoPosta ha fatto ulteriormente  
ricorso a tale tipologia di operatività.
C. Attività di copertura dei flussi finanziari
Al fine di limitare il rischio di tasso di interesse sui flussi finanziari, l’operatività del Patrimonio BancoPosta include la stipula, con 
controparti principalmente di natura bancaria, di contratti di asset swap OTC di cash flow hedge aventi ad oggetto la copertura 
specifica dei titoli in portafoglio. 
In concomitanza delle scadenze dei titoli in portafoglio, si pone sistematicamente l’esigenza del reinvestimento della liquidità 
in nuovi titoli eurogovernativi rilevando, pertanto, un’esposizione ad un rischio di riprezzamento derivante dalla possibile dimi-
nuzione dei tassi di interesse. Al fine di limitare tale tipologia di rischio di tasso di interesse sui flussi finanziari, il Patrimonio 
BancoPosta utilizza, dove appropriato, contratti di acquisto a termine (cash flow hedge di forecast transaction).
Al fine di perseguire la stabilizzazione dei ricavi e limitare l’esposizione al rischio tasso e al rischio spread, il Patrimonio 
BancoPosta stipula contratti di vendita a termine di titoli del portafoglio (cash flow hedge di forecast transaction) con l’obiettivo 
di fissare il valore delle plusvalenze in momenti di mercato favorevoli. 
506