Indice di sezione Indice generale
Relazione Finanziaria Annuale
Gruppo Poste Italiane | 2017
Nel contesto sopra descritto, gli obiettivi di una gestione finanziaria equilibrata e di monitoraggio dei principali profili di rischio/
rendimento sono garantiti da strutture organizzative ispirate a criteri di separatezza e autonomia delle funzioni oltre che da 
specifici processi che regolano l’assunzione, la gestione e il controllo dei rischi finanziari, anche attraverso la progressiva imple-
mentazione di adeguati strumenti informatici.
In tale ambito, il Consiglio di Amministrazione di Poste Italiane S.p.A. ha approvato in data 19 febbraio 2018 l’aggiornamento 
della Linea Guida Sistema di Controllo Interno e Gestione Rischi (SCIGR) quale strumento normativo per la disciplina integrata 
del Sistema di Controllo Interno e di Gestione dei Rischi di Poste Italiane S.p.A..
Organizzativamente, la gestione dei rischi finanziari avviene attraverso il coinvolgimento dei seguenti organi e funzioni: 
il Comitato Controllo, Rischi e Sostenibilità, istituito nel 2015, ha il compito di supportare, con un’adeguata attività 
istruttoria, di natura propositiva e consultiva, le valutazioni e le decisioni del Consiglio di Amministrazione relative al sistema 
di controllo interno, alla gestione dei rischi e, a partire dal mese di febbraio 2018, alle tematiche inerenti la sostenibilità di 
Poste Italiane S.p.A..
il Comitato Servizi Finanziari e Assicurativi, istituito in data 19 marzo 2018 in sostituzione del preesistente Comitato 
Finanza, Risparmio e Investimenti, ha l’obiettivo di indirizzare le tematiche connesse allo sviluppo dei prodotti e servizi distri-
buiti da BancoPosta, in ottica di visione unitaria e integrata sull’intero portafoglio di offerta, nonché di presidiare l’andamento 
degli investimenti finanziari inerenti la raccolta proveniente da clientela privata. 
il Comitato Investimenti della Compagnia assicurativa Poste Vita S.p.A., sulla base delle analisi effettuate dalle com-
petenti Funzioni aziendali, svolge funzioni consultive all’Alta Direzione in merito alla definizione della strategia di investimento, 
all’attuazione e al monitoraggio della stessa;
apposite funzioni istituite presso la Capogruppo e presso le società partecipate che esercitano attività finanziarie e assicurati-
ve (BancoPosta Fondi S.p.A. SGR e Poste Vita S.p.A.) svolgono l’attività di Misurazione e Controllo Rischi in ottemperan-
za al principio della separatezza organizzativa delle strutture aventi funzioni di controllo rispetto a quelle aventi responsabilità 
di gestione; i risultati di tali attività sono esaminati nell’ambito di appositi Comitati con funzione consultiva e aventi il compito 
di valutare in maniera integrata i principali profili di rischio;
il Comitato Interfunzionale BancoPosta, istituito con il Regolamento del Patrimonio, ha funzioni consultive e propositive 
con compiti di raccordo della Funzione di BancoPosta con le altre funzioni della società gemmante; il Comitato è presieduto 
dall’Amministratore Delegato e Direttore Generale della Capogruppo ed è composto in modo permanente dal Responsabile 
della Funzione BancoPosta e dai responsabili delle funzioni interessate di Poste Italiane S.p.A..
Nella costruzione del Modello Rischi del Patrimonio BancoPosta si è tenuto conto, tra l’altro, della disciplina di Vigilanza pru-
denziale vigente per le banche e delle specifiche istruzioni per il BancoPosta, pubblicate dalla Banca d’Italia il 27 maggio 2014 
con il terzo aggiornamento alla Circolare n° 285 del 17 dicembre 2013.
350