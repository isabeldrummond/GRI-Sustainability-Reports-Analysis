Sezione 12 Indice di sezione Indice generale
Relazione Finanziaria Annuale
Gruppo Poste Italiane | 2017
Sezione 2 – Rischi di mercato
Il rischio di mercato riguarda: 
rischio di prezzo: è il rischio che il valore di uno strumento finanziario fluttui per effetto di variazioni dei prezzi di mercato, sia 
che le variazioni derivino da fattori specifici del singolo strumento o del suo emittente, sia da fattori che influenzino tutti gli 
strumenti trattati sul mercato;
rischio di cambio: è il rischio che il valore di uno strumento finanziario fluttui per effetto di modifiche dei tassi di cambio delle 
monete diverse da quella di conto; 
rischio di tasso di interesse sul fair value: è il rischio che il valore di uno strumento finanziario fluttui per effetto di modifiche 
dei tassi di interesse sul mercato;
rischio spread: è il rischio riconducibile a possibili flessioni dei prezzi dei titoli obbligazionari detenuti in portafoglio, dovute al 
deterioramento della valutazione di mercato della qualità creditizia dell’emittente;
rischio di tasso di interesse sui flussi finanziari futuri: è il rischio che i flussi finanziari fluttuino per effetto di modifiche dei tassi 
di interesse sul mercato;
rischio di tasso d’inflazione sui flussi finanziari futuri: è il rischio che i flussi finanziari fluttuino per effetto di modifiche dei tassi 
di inflazione rilevati sul mercato. 
2.1 Rischio di tasso di interesse e rischio di prezzo – 
portafoglio di negoziazione di vigilanza
Al 31 dicembre 2017 non sono presenti Attività e Passività finanziarie di negoziazione. Le “Linee guida della gestione finan-
ziaria di Poste Italiane S.p.A.” per il Patrimonio BancoPosta escludono che possano essere eseguite operazioni con “intento 
di negoziazione” così come definito dall’art. 104 del Regolamento (UE) n. 575/2013 per la classificazione di “portafoglio di 
negoziazione di vigilanza”.
2.2 Rischio di tasso di interesse e rischio di prezzo – 
portafoglio bancario
Informazioni di natura qualitativa
A. Aspetti generali, procedure di gestione e metodi di misurazione del 
rischio di tasso di interesse e del rischio di prezzo
Rischio di tasso di interesse
L’assunzione del rischio di tasso di interesse costituisce una componente normale dell’attività di un’istituzione finanziaria e può 
generare effetti sia sui livelli reddituali (rischio di tasso di interesse sui flussi finanziari) che sul valore economico dell’azienda 
(rischio di tasso di interesse sul fair value). In particolare le variazioni dei tassi di interesse esprimono effetti sui flussi finanziari 
per le attività e le passività remunerate a tasso variabile e hanno effetti sul fair value  degli impieghi remunerati a tasso fisso.
Il rischio di tasso di interesse sui flussi finanziari può derivare dal disallineamento, in termini di tipologie di tasso, modalità di 
indicizzazione e scadenze, delle poste finanziarie attive e passive tendenzialmente destinate a permanere fino alla loro scaden-
za contrattuale e/o attesa (cd banking book) che, in quanto tali, generano effetti economici in termini di margine di interesse, 
riflettendosi pertanto sui risultati reddituali dei futuri periodi. In particolare, tale rischio riguarda le attività e le passività a tasso 
variabile o rese tali per effetto di operazioni di fair value hedge. 
504