Indice di sezione Indice generale
Relazione Finanziaria Annuale
Gruppo Poste Italiane | 2017
Tra tali componenti, particolare rilevanza assumono le penali (diverse da quelle previste per risarcimento danni), con 
riguardo alle quali lo IAS 18 rimandava implicitamente all’applicazione dello IAS 37 – Accantonamenti, passività e 
attività potenziali. Per tali componenti negative di reddito, il nuovo principio prevede la rilevazione in diretta diminu-
zione dei ricavi, in luogo del preesistente accantonamento a fondi rischi e oneri. 
Le componenti variabili andranno individuate all’inception del contratto e stimate alla fine di ogni chiusura contabile 
(sia di esercizio che infrannuale) durante tutto il periodo di vigenza contrattuale, per tener conto sia delle nuove cir-
costanze intercorse, sia dei cambiamenti nelle circostanze già considerate ai fini delle precedenti valutazioni.
b. Rilevazione separata dei ricavi per singola performance obligation
Ogni singola obbligazione del fornitore nei confronti del cliente (c.d. “performance obligation”) rappresenta oggetto 
di separata valutazione, misurazione e contabilizzazione. 
Tale approccio presuppone una preliminare accurata analisi del contratto, che porti ad identificare ogni “singolo 
prodotto/servizio” ovvero ogni “singola componente” di un prodotto/servizio che il fornitore si obbliga ad offrire50 
attribuendo a ciascuno/a il relativo corrispettivo di vendita, e a consentirne il monitoraggio nel corso della durata 
contrattuale (sia in termini di modalità e tempistiche di adempimento che del livello di soddisfazione del cliente).
c. Rilevazione in base all’adempimento
È definito un modello di rilevazione del ricavo non più correlato alle caratteristiche dell’oggetto di scambio con il 
cliente (merci, prestazioni di servizi, interessi, royalties, ecc.), ma basato sulla distinzione tra obbligazione “adempiuta 
in un unico momento” e obbligazione “adempiuta nel corso del tempo”.
Nel caso di obbligazione adempiuta in un unico momento, il ricavo deve riflettersi in bilancio solo nel momento di 
passaggio al cliente del totale “controllo” sul bene o servizio oggetto di scambio. Rilevano al riguardo, non solo l’e-
sposizione significativa dei rischi e benefici connessi al bene o servizio, ma anche il possesso fisico, l’accettazione 
del cliente, l’esistenza di diritti legali, ecc. 
Nel caso di obbligazione adempiuta nel corso del tempo, la misurazione e contabilizzazione dei ricavi riflette, virtual-
mente, i progressi del livello di soddisfazione del cliente. Il principio fornisce una specifica guida pratica per orientare 
le entità nella scelta del metodo contabile più appropriato.
d. Informativa specifica
L’informativa resa in bilancio sui ricavi (sia quantitativa che qualitativa) è richiesta in termini più ampi e analitici di 
quanto precedentemente previsto. 
IFRS 9 - Strumenti finanziari, adottato con Regolamento (UE) n. 2067/2016. 
Il nuovo principio contabile che sostituisce in gran parte l’attuale IAS 39 - Strumenti finanziari: rilevazione e valutazione, è fina-
lizzato a migliorare l’informativa finanziaria sugli strumenti finanziari nell’intento di tener conto delle difficoltà sorte nel corso 
della crisi finanziaria, introducendo altresì un modello contabile volto a riflettere con tempestività anche perdite attese sulle 
attività finanziarie. Le novità introdotte dallo standard possono essere sintetizzate nei seguenti tre ambiti:
i.  Classificazione e valutazione delle attività finanziarie, basata sia sul modello di business formalizzato dall’Alta 
Direzione per definire le modalità di gestione delle attività finanziarie e le relative finalità, sia sulle caratteristiche dei 
flussi di cassa contrattuali attesi. Il nuovo principio prevede tre differenti categorie di attività finanziarie (in luogo delle 
quattro previste dal vigente IAS 39):
Costo ammortizzato; attività finanziarie detenute al fine di incassare i flussi di cassa contrattuali rappresentati esclu-
sivamente dal pagamento del capitale e degli interessi;
Fair value rilevato nelle Altre componenti di Conto economico complessivo (FVTOCI); attività finanziarie 
detenute al fine di incassare sia i flussi di cassa contrattuali, rappresentati esclusivamente dal pagamento del capitale 
e degli interessi, sia i flussi derivanti dalla vendita delle attività;
Fair value rilevato nell’utile/(perdita) d’esercizio (FVTPL); categoria residuale all’interno della quale sono classi-
ficate le attività finanziarie non rientranti nelle categorie precedenti.
ii.  Impairment; basato sul nuovo modello Expected Losses o perdite attese, presuppone una visione prospettica delle 
perdite su crediti lungo la vita dello strumento finanziario, richiedendone la rilevazione immediata piuttosto che al 
verificarsi di un trigger event come richiesto dal modello Incurred Losses attualmente previsto. L’IFRS 9 richiede alle 
imprese di contabilizzare le perdite attese nei 12 mesi successivi (stage 1) sin dall’iscrizione iniziale dello strumento 
finanziario. L’orizzonte temporale di calcolo della perdita attesa diventa, invece, l’intera vita residua dell’asset oggetto 
50. Per “singolo prodotto/servizio” ovvero per “singole componenti” di un prodotto/servizio si fa riferimento all’unità minima offerta al cliente, identificabile e 
singolarmente/potenzialmente collocabile sul mercato. 
168