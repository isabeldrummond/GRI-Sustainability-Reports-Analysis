Indice generale Indice di sezione
Relazione sulla gestione al 31 dicembre 2017
5. Risultati economici per settori di attività 
Servizi Finanziari
Andamento dei mercati finanziari 
Nel corso del 2017 l’andamento dei mercati azionari internazionali ha evidenziato positive performance. In particolare, sui 
mercati statunitensi l’indice S&P500 ha chiuso l’anno con una crescita del 18,6% su base annua, così come le borse europee 
(indice Dow Jones Euro Stoxx) che nello stesso periodo hanno registrato un progresso dell’8,1%. Le performance del listino 
azionario italiano sono state superiori alla media europea, con il Ftse Mib che, dopo un inizio anno contrastato, a partire da 
aprile ha segnato nel suo complesso forti rialzi, registrando a fine dicembre una crescita del 19,7% su base annua. 
Sul fronte dei mercati obbligazionari, lo spread tra BTP e Bund decennale ha mostrato una discreta volatilità registrando, nella 
prima metà del 2017, valori anche sopra i 200 punti base per poi normalizzarsi a partire dal mese di luglio (oscillando tra i 150 
e 190 p.b) e attestarsi al 31 dicembre 2017 a 159 p.b.. 
Sul mercato dei cambi il 2017 è stato caratterizzato da una fase di forte deprezzamento della valuta americana (il cambio EUR/
USD a fine dicembre 2017 è pari a 1,20 rispetto a 1,14 di fine giugno 2017 e 1,05 del 31 dicembre 2016). Anche la sterlina, 
dopo una dinamica di sostanziale stabilità nel primo semestre del 2017, ha registrato una fase di deprezzamento, da attribuirsi 
presumibilmente all’incertezza derivante dall’avvio dei negoziati per l’uscita del Regno Unito dall’Unione Europea (il cambio 
medio EUR/GBP a fine dicembre 2017 è pari a 0,89 rispetto a 0,88 del 30 giugno 2017 e 0,86 del 31 dicembre 2016).
Sistema creditizio
Nel corso del 2017 la dinamica della raccolta delle banche italiane, rappresentata dai depositi a clientela residente e dalle obbli-
gazioni, è stata complessivamente stabile; lo stock della raccolta a dicembre 2017 si è attestato a circa 1.728 miliardi di euro 
registrando una variazione annua negativa dello 0,01% ascrivibile, come già avvenuto negli ultimi anni, all’aumento dei depositi 
da clientela residente (in conto corrente, certificati di deposito, pronti contro termine) di 51 miliardi di euro in valore assoluto su 
base annua (+3,6% rispetto a fine 2016) che ha compensato il forte calo della raccolta da obbligazioni di analogo importo (la 
cui variazione annua è stata -15,2%).
Il costo della raccolta bancaria (depositi, obbligazioni e Pronti Contro Termine) è in contrazione rispetto ai dati registrati a fine 
2016, con il tasso medio della raccolta da clientela che a dicembre 2017 si è attestato allo 0,89% (0,99% a dicembre 2016).
I finanziamenti bancari nel 2017 hanno registrato una dinamica positiva; a dicembre 2017 il totale dei prestiti a residenti (set-
tore privato e Pubblica Amministrazione) in Italia - escluso l’interbancario - si è collocato intorno a 1.786 miliardi di euro, con 
una variazione annua positiva del 2,4%. In crescita anche il dato afferente ai prestiti alle famiglie, con l’ammontare dei mutui in 
essere che a novembre 2017 ha registrato una variazione annua positiva del 3,4%.
Le sofferenze del sistema bancario, al netto delle svalutazioni e degli accantonamenti già effettuati dalle banche con proprie 
risorse, a novembre 2017 ammontano a circa 66 miliardi di euro, in forte diminuzione rispetto al dato di dicembre 2016 (87 
miliardi di euro); il rapporto con gli impieghi si è ridotto, passando dal 4,89% di dicembre 2016 al 3,74% di novembre 2017. Il 
tasso medio applicato sui finanziamenti a famiglie e imprese continua a mantenersi su livelli molto bassi arrivando a dicembre 
2017 al 2,69% (2,85% a dicembre 2016)13.
Contesto normativo
Il 3 gennaio 2018 è entrata in vigore, in tutta l’Unione Europea, la nuova Direttiva 2014/65/UE (c.d. “MiFID2”) che ha intro-
dotto modifiche normative al TUF (D.Lgs 58/98) e al Regolamento Emittenti. La nuova disciplina ha incrementato l’efficienza 
e la trasparenza dei mercati finanziari, ha innalzato il livello di tutela degli investitori e ha rafforzato alcuni presidi organizzativi 
13. Fonti: Bollettini Economici di Banca d’Italia; ABI Monthly Outlook – Economia e Mercati Finanziari-Creditizi; Elaborazioni del Sole 24 Ore.
37