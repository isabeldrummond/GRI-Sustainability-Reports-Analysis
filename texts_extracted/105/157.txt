Indice di sezione Indice generale
Relazione Finanziaria Annuale
Gruppo Poste Italiane | 2017
Contributi pubblici
I contributi pubblici sono rilevati in presenza di una delibera formale di attribuzione da parte del soggetto erogante e solo se vi 
è, in base alle informazioni disponibili alla data di chiusura dell’esercizio, la ragionevole certezza che il progetto oggetto di age-
volazione venga effettivamente realizzato e portato a compimento secondo i requisiti approvati dal soggetto erogante stesso. I 
contributi pubblici sono rilevati nel Conto economico alla voce Altri ricavi e proventi, secondo le seguenti modalità: i contributi 
in conto esercizio, in proporzione ai costi di progetto effettivamente sostenuti, rendicontati e approvati all’ente erogatore; i 
contributi in conto capitale, in proporzione agli ammortamenti sostenuti dei cespiti acquisiti per la realizzazione del progetto e 
i cui costi sono stati rendicontati e approvati all’ente erogatore. 
Proventi e oneri finanziari
Gli interessi sono rilevati per competenza sulla base del metodo degli interessi effettivi, utilizzando cioè il tasso di interesse che 
rende finanziariamente equivalenti tutti i flussi in entrata e in uscita che compongono una determinata operazione.
Dividendi
I dividendi sono rilevati nei Proventi finanziari quando sorge il diritto a riscuoterli ossia, di norma, all’atto della delibera di distri-
buzione da parte dell’Assemblea degli Azionisti dell’impresa partecipata. I Dividendi da società controllate sono rilevati nella 
voce Altri ricavi e proventi. 
Utile per azione
Nel bilancio consolidato del Gruppo Poste Italiane gli utili per azione sono così determinati:
Base: L’utile base per azione è calcolato dividendo il risultato economico del Gruppo per la media ponderata delle azioni ordi-
narie di Poste Italiane S.p.A. in circolazione durante l’esercizio.
Diluito: Alla data di redazione del bilancio consolidato non esistono strumenti finanziari emessi aventi potenziali effetti diluitivi45.
Parti correlate
Per Parti correlate interne si intendono le entità controllate e collegate, direttamente o indirettamente, da Poste Italiane S.p.A.. 
Per Parti correlate esterne si intendono il controllante MEF e le entità controllate e collegate, direttamente o indirettamente, dal 
MEF stesso. Sono altresì parti correlate i Dirigenti con responsabilità strategiche del Gruppo e i Fondi rappresentativi di piani 
per benefici successivi alla fine del rapporto di lavoro dei dipendenti del Gruppo e delle entità ad esso correlate. Non sono 
intese come Parti correlate lo Stato e i soggetti pubblici diversi dal MEF. Non sono considerati come rapporti con Parti correlate 
quelli generati da Attività e Passività finanziarie rappresentate da strumenti negoziati in mercati organizzati.
 
45. L’utile diluito per azione è calcolato per tener conto nell’esercizio di riferimento dell’effetto diluitivo di titoli potenzialmente convertibili in azioni ordinarie della 
Capogruppo. Il calcolo è dato dal rapporto tra il risultato netto della Capogruppo, rettificato per tener conto degli eventuali oneri o proventi della conversione, al 
netto dell’effetto fiscale, e la media ponderata delle azioni in circolazione, determinata ipotizzando la conversione di tutti i titoli aventi potenziale effetto diluitivo.
156