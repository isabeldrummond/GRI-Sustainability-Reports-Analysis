Sezione 12 Indice di sezione Indice generale
Relazione Finanziaria Annuale
Gruppo Poste Italiane | 2017
Parte F – Informazioni sul patrimonio
Sezione 1 – Il patrimonio dell’impresa
A. Informazioni di natura qualitativa
Le disposizioni di vigilanza prudenziale applicabili alle banche e alle imprese di investimento dal 1° gennaio 2014, sono conte-
nute nella Circolare 285/2013 della Banca d’Italia, la cui emanazione è stata funzionale all’applicazione del Regolamento UE 
575/2013 (cd CRR) e della Direttiva 2013/36/UE (cd CRD IV) contenenti le riforme per l’introduzione delle regole di “Basilea 3”. 
Con il terzo aggiornamento della summenzionata Circolare, Banca d’Italia ha poi esteso a BancoPosta gli istituti di vigilanza 
prudenziale applicabili alle banche, tenendo conto delle specificità del Patrimonio destinato. Pertanto il Patrimonio BancoPosta 
è tenuto a garantire il rispetto dei requisiti patrimoniali a fronte dei rischi di primo pilastro (rischio di credito, di controparte, di 
mercato e rischi operativi) nonché l’adeguatezza del capitale interno, ai fini del processo ICAAP, a fronte dei rischi di secondo 
pilastro (rischi di primo pilastro e rischio di tasso d’interesse). La nozione di patrimonio considerata per entrambi i fini è quella 
definita nella normativa di vigilanza sopracitata. 
In virtù dell’estensione al BancoPosta delle disposizioni prudenziali, in capo al Patrimonio destinato sussiste anche l’obbligo di 
costituire un sistema di controlli interni in linea con le previsioni della Circolare n. 285/2013 di Banca d’Italia che prevede, tra 
l’altro, la definizione di un quadro di riferimento per la determinazione della propensione al rischio (Risk Appetite Framework - 
RAF) e il contenimento del rischio entro i limiti indicati nel RAF135. Il rispetto delle metriche definite nell’ambito del RAF influenza 
la politica di distribuzione degli utili in termini di capital management.
135. Per la definizione di RAF si rimanda alla Premessa alla Parte E.
530