Indice generale Indice di sezione Sezione 12
Rendiconto separato del Patrimonio BancoPosta al 31 dicembre 2017
Nota integrativa - Parte A
Nel caso in cui la copertura è relativa a una programmata operazione altamente probabile (per es. acquisto a termine di titoli 
di debito a reddito fisso), la riserva è attribuita alle componenti positive o negative di reddito nell’esercizio o negli esercizi in cui 
le attività o le passività, successivamente iscritte e connesse alla citata operazione, influenzano il Conto economico (nell’es. a 
correzione del rendimento del titolo).
Quando la copertura non è perfettamente efficace, la variazione di fair value dello strumento di copertura, riferibile alla porzione 
inefficace dello stesso, è immediatamente rilevata nella “Voce 90 – Risultato netto dell’attività di copertura” dell’esercizio con-
siderato. Se, durante la vita di uno strumento derivato, il manifestarsi dei flussi di cassa previsti e oggetto della copertura non 
è più ritenuto altamente probabile, la quota della Riserva da cash flow hedge relativa a tale strumento viene immediatamente 
attribuita nella “Voce 80 – Risultato netto dell’attività di negoziazione” dell’esercizio considerato. Viceversa, se lo strumento 
derivato è ceduto o non è più qualificabile come strumento di copertura “efficace”, la Riserva da cash flow hedge  sino a quel 
momento rilevata viene mantenuta quale componente del Patrimonio netto ed è imputata a Conto economico seguendo il cri-
terio di imputazione sopra descritto, contestualmente al manifestarsi dell’operazione originariamente oggetto della copertura.
11 – Fiscalità corrente e differita
Le imposte correnti IRES e IRAP sono calcolate sulla base della migliore stima del reddito imponibile dell’esercizio e della nor-
mativa di riferimento, applicando le aliquote fiscali vigenti. Le imposte differite attive e passive sono calcolate a fronte di tutte 
le differenze temporanee che emergono tra il valore fiscale di un’attività o passività e il relativo valore contabile, sulla base delle 
aliquote fiscali che si prevede saranno applicabili negli esercizi nei quali le differenze temporanee saranno realizzate o estinte. 
Le imposte differite attive sono iscritte nella misura in cui è probabile che sia disponibile un reddito imponibile futuro a fronte 
del quale possano essere recuperate. 
Le imposte correnti e differite sono imputate al Conto economico, a eccezione di quelle relative a voci direttamente addebitate 
o accreditate al Patrimonio netto; in tal caso l’effetto fiscale è imputato direttamente alla specifica voce del Patrimonio netto.
Il Patrimonio BancoPosta non è dotato di personalità giuridica e non è autonomo soggetto passivo di imposizione diretta o indi-
retta. Le imposte sul reddito complessivo di Poste Italiane S.p.A. sono dunque attribuite al Patrimonio BancoPosta per la quota 
di competenza sulla base delle risultanze del presente Rendiconto separato, tenendo conto degli effetti legati alla fiscalità differita. 
In particolare sia ai fini IRES che ai fini IRAP il calcolo è effettuato considerando le variazioni permanenti e temporanee specifiche 
dell’operatività BancoPosta; quelle non riferibili direttamente a essa sono imputate totalmente al Patrimonio non destinato.
Le attività e le passività fiscali per imposte correnti fanno parte dei rapporti intergestori e sono esposte nel Rendiconto separato 
tra le Altre attività e le Altre passività in quanto sono regolate con il Patrimonio non destinato nell’ambito dei rapporti interni con 
Poste Italiane S.p.A., che rimane l’unico soggetto passivo d’imposta.
12 – Fondi per rischi e oneri 
I Fondi per rischi e oneri sono iscritti a fronte di perdite e oneri di natura determinata, di esistenza certa o probabile, dei quali, 
tuttavia, non sono determinabili l’ammontare o la data in cui essi si manifesteranno. L’iscrizione viene eseguita solo quando 
esiste un’obbligazione corrente (legale o implicita) per una futura fuoriuscita di risorse atte a produrre benefici economici, come 
risultato di eventi passati, ed è probabile che tale fuoriuscita sia richiesta per l’adempimento dell’obbligazione. Tale ammontare 
rappresenta la migliore stima attualizzata dell’impiego di risorse richiesto per estinguere l’obbligazione. Il valore della passività è 
attualizzato al tasso che riflette i valori correnti di mercato e tiene conto del rischio specifico associabile a ciascuna passività. In 
base alla facoltà prevista dai principi contabili di riferimento, è fornita un’informativa limitata quando, in casi estremamente rari, 
l’indicazione di alcune informazioni di dettaglio relative alle passività considerate potrebbe pregiudicare seriamente la posizio-
ne, la reputazione e le credenziali di capacità operativa del Patrimonio BancoPosta in una controversia o in una negoziazione 
in corso con terzi, ovvero pregiudicare il regolare andamento dei mercati.
435