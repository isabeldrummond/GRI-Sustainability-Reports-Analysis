Indice generale Indice di sezione
I Bilanci di Poste Italiane al 31 dicembre 2017 
6. Analisi e presidio dei rischi
In particolare, con riferimento ai collocamenti di Fondi immobiliari effettuati nel periodo 2002-2005, per i quali sono pervenuti 
taluni reclami e instaurati alcuni contenziosi, la Capogruppo continua a monitorare attentamente l’andamento fino alle rispettive 
scadenze, valutandone gli eventuali riflessi sugli accantonamenti a Fondi rischi e oneri iscritti in bilancio. Nel corso dell’esercizio 
chiuso il 31 dicembre 2017, la stima delle passività per rischi legati a istanze della clientela relative a strumenti e prodotti di 
investimento, a suo tempo collocati, non ancora scaduti e con performance non in linea con le attese, è stata cautelativa-
mente oggetto di aggiornamento. Si ricorda che Poste Italiane S.p.A., con delibera del Consiglio di Amministrazione del 16 
gennaio 2017, ha definito un’iniziativa di tutela a favore di tutti i propri clienti che nel 2003, hanno acquistato quote del Fondo 
Immobiliare Invest Real Security (IRS), e che ne erano ancora in possesso al 31 dicembre 2016, data di scadenza. Le stimate 
passività derivanti dall’iniziativa sono state a suo tempo rilevate nei Fondi per rischi e oneri e l’utilizzo al 31 dicembre 2017, 
pari a  48 milioni di euro, si riferisce alla fase attuativa. Inoltre, con delibera del Consiglio di Amministrazione del 19 febbraio 
2018, con l’obiettivo di consolidare il rapporto storico che la società intrattiene con i propri clienti fondato sulla fiducia e sulla 
trasparenza, è stata definita una nuova iniziativa di tutela a favore di tutti i propri clienti che nel 2004, in un contesto econo-
mico e regolamentare diverso da quello odierno, hanno acquistato quote del Fondo Europa Immobiliare 1, e che ne erano 
ancora in possesso al 31 dicembre 2017, data di scadenza. Con riferimento esclusivo a tale prodotto, l’obiettivo perseguito 
è di permettere a ciascun risparmiatore di recuperare la differenza tra quanto investito al tempo della sottoscrizione, inclusivo 
dei proventi e dei rimborsi anticipati percepiti durante la vita del Fondo, e quanto sarà dallo stesso incassato con il “Valore 
Finale di Liquidazione” del fondo. Le stimate passività derivanti dall’iniziativa sono state rilevate nei Fondi per rischi e oneri al 
31 dicembre 2017 (nota B6).
Con riferimento a tipologie di rischio reputazionale diverse da quelli legati al collocamento di prodotti finanziari, si informa altresì 
di quanto segue.
In data 30 dicembre 2015, la società SDA Express Courier S.p.A. ha proceduto al recesso dei contratti  di servizio di call center 
intrattenuti con Uptime S.p.A. - società partecipata al 28,57% - e con Gepin Contact S.p.A. - socio di maggioranza di Uptime 
S.p.A. - con effetto dal 1° luglio 2016. 
In seguito, Gepin ha chiesto a SDA circa 15,5 milioni di euro per ingiustificato recesso e ottenuto un decreto ingiuntivo per circa 
3,7 milioni di euro per prestazioni non contrattualizzate. Le avverse pretese sono state opposte da SDA in sede giudiziaria.
A dicembre 2016 Gepin e Uptime hanno citato Poste Italiane e SDA chiedendone la condanna al pagamento in favore di 
Uptime in liquidazione di circa  66,4 milioni di euro e a favore di Gepin di circa 16,2 milioni di euro, quale risarcimento del danno 
subito. All’udienza, tenutasi ad ottobre 2017, i legali di Gepin ne hanno comunicato l’intervenuto fallimento.
Nel settembre 2017 SDA ha sottoscritto l’intero capitale sociale di Uptime che successivamente ha depositato domanda di 
concordato liquidatorio. Il contenzioso da 66,4 milioni di euro di cui sopra nei confronti di SDA e di Poste Italiane non risulta 
riassunto nei termini dal liquidatore del fallimento Gepin e conseguentemente, si è pertanto estinto. Si è, ora, in attesa del 
provvedimento definitivo di estinzione del Tribunale civile di Roma. 
 
379