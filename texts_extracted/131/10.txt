SDG 10 | ridurre le disuguaglianze 
L’Ateneo promuove la ricerca e la cultura, assicurando agli studenti 
una formazione di qualità nel rispetto delle pari opportunità. Alla luce 
dei valori presenti all’interno dello Statuto, infatti, vengono rifiutati 
tutti quei comportamenti che ledono il principio di uguaglianza, 
cioè che discriminano sulla base delle differenze di sesso, religione, 
etnia, orientamento politico o anagrafiche. Sempre all’interno dello 
statuto si sottolinea anche che è riconosciuta pari dignità a tutte le 
aree disciplinari. Numerosi sono poi i progetti di ricerca mirati alla 
riduzione delle disuguaglianze sociali ed economiche.
SDG 11 | rendere le città e gli insediamenti umani inclusivi, sicuri, 
duraturi e sostenibili 
Tra Università di Firenze e l’area metropolitana fiorentina vige un 
forte legame e un continuo scambio di conoscenze che ogni giorno 
rafforzano la salvaguardia del relativo patrimonio culturale e 
naturale. L’Ateneo e i suoi 24 Dipartimenti (21 dal 2019) collaborano 
con altre infrastrutture presenti nel territorio per fornire attività di 
supporto alle attività didattiche, di ricerca e di innovazione. Oltre 
all’attività di ricerca in senso stretto, sono stati attivati numerosi 
laboratori ed attività che hanno l’obiettivo di incrementare la 
sostenibilità ambientale della nostra comunità, come le iniziative 
promosse dall’Università per incentivare l’utilizzo dei mezzi di 
trasporto pubblici.
SDG 12 | garantire modelli sostenibili di produzione e consumo 
L’Università di Firenze promuove una gestione ecologica di tutti 
i rifiuti sostenendo l’importanza della riduzione della produzione 
degli stessi e il loro successivo corretto trattamento e riciclo. La 
gestione dei rifiuti speciali messa in atto dall’Ateneo segue i principi 
normativi, etici e di sostenibilità. Infatti si cerca di recuperare il 
più possibile dai materiali attraverso la valorizzazione degli stessi 
in un’ottica di economia circolare. I raccoglitori per la raccolta 
differenziata sono stati numericamente potenziati.
SDG 13 | promuovere azioni a tutti i livelli per combattere i 
cambiamenti climatici 
L’Università di Firenze si impegna a scegliere i fornitori nel rispetto 
della sostenibilità ambientale, cercando di utilizzare risorse meno 
inquinanti. Sono inoltre stati attivati numerosi progetti e spin off 
che hanno come obiettivo principale quello di sviluppare strategie 
di mitigazione del cambiamento climatico e di compensazione delle 
emissioni di CO
2. 
SDG 14 | conservare ed utilizzare in modo durevole gli oceani, i 
mari e le risorse marine per uno sviluppo sostenibile 
I mari e gli oceani sono messi a dura prova dall’ingente quantità di 
plastica che vi si riversa. Per cercare di diminuire il consumo della 
plastica, l’Ateneo fiorentino ha deciso di distribuire ad ogni nuovo 
studente una borraccia in alluminio riempibile gratuitamente 
ai numerosi fontanelli installati in molte sedi dell’Università. In 
aggiunta, sono state intraprese numerose ricerche per cercare una 
soluzione alla sicurezza delle acque e alla minaccia della biodiversità.