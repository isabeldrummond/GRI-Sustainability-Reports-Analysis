 
La Governance del Gruppo 
Geox S.p.A., è una società con azioni ammesse a quotazione in un mercato regolamentato gestito da Borsa Italiana fin 
dal 2004. 
Geox S.p.A. è controllata da LIR S.r.l. che detiene una partecipazione pari al 71,10%. LIR S.r.l., con sede legale in 
Montebelluna (TV), è una holding di partecipazioni interamente posseduta da Mario Moretti Polegato ed Enrico Moretti 
Polegato (rispettivamente titolari dell’85% e del 15% del capitale sociale). Il capitale sociale di Geox ammonta a 25,9 
milioni di euro e risulta costituito da n. 259.207.331 azioni ordinarie del valore nominale di euro 0,10 cadauna.  
Geox si è dotata di un sistema di corporate governance che mira a garantire il corretto funzionamento della Società e 
del Gruppo, in generale, nonché la valorizzazione su scala globale dell’affidabilità dei suoi prodotti e, di conseguenza, del 
brand. La governance adottata dal Gruppo è conforme ai principi previsti dal Codice di Autodisciplina emesso da Borsa 
Italiana nell’ultima versione del luglio 2015, cui Geox aderisce. 
La struttura di governance della Società, modellata sul sistema di amministrazione e controllo tradizionale, si compone 
dei seguenti organi societari: l’Assemblea dei soci, il Consiglio di Amministrazione, il Comitato Esecutivo, il Comitato 
Controllo e Rischi, il Comitato per le Nomine e la Remunerazione, il Collegio Sindacale e l’Organismo di Vigilanza. E’ 
stato inoltre costituito il Comitato per l’Etica e lo Sviluppo Sostenibile con l’obiettivo di orientare e promuovere 
l’impegno  e  la  condotta  etica  dell’azienda.  I  Comitati  rappresentano  un’articolazione  interna  del  Consiglio  di 
Amministrazione e sono stati costituiti, in linea con le raccomandazioni del Codice di Autodisciplina promosso dal 
Comitato per la Corporate Governance di Borsa Italiana S.p.A., con l’obiettivo di migliorare la funzionalità e la capacità 
di indirizzo strategico del Consiglio.  
Si precisa che alla data della presente Dichiarazione, in seguito alla delibera del Consiglio di Amministrazione del 18 
gennaio 2018 e sempre secondo le raccomandazioni del Codice di Autodisciplina, al Comitato Controllo e Rischi è stato 
altresì attribuito il compito specifico di supervisionare i temi riguardanti la sostenibilità, pertanto detto Comitato è stato 
rinominato “Comitato Controllo Rischi e Sostenibilità”. 
  L’Assemblea  degli  Azionisti  esprime  la  volontà  sociale  tramite  deliberazioni  in  sede  ordinaria  o 
straordinaria. E’ competente a deliberare sugli argomenti previsti dalla Legge e dallo Statuto, tra cui: la nomina 
e la revoca dei componenti del Consiglio di Amministrazione e del Collegio Sindacale ed i relativi compensi, 
l’approvazione del bilancio di esercizio e il conferimento dell’incarico di revisore legale dei conti; 
 
  Il Consiglio di Amministrazione è attualmente composto da 10 membri che sono stati nominati sulla base 
di liste presentate dai Soci (una presentata dall’azionista di maggioranza Lir S.r.l., titolare del 71,10% del capitale 
sottoscritto e versato e una di minoranza presentata da un gruppo di società di gestione del risparmio ed 
investitori istituzionali, la cui partecipazione complessiva è pari all’1,13% del capitale sottoscritto e versato). 
Dalla data di nomina dell’ultimo Consiglio di Amministrazione, il 19 aprile 2016, la composizione del Consiglio 
stesso è variata in ultima istanza con la cooptazione di Matteo Mascazzini in qualità di Amministratore Delegato 
in data 1 febbraio 2018. Per ulteriori dettagli si rimanda alla relazione sulla Corporate Governance, pubblicata 
sul sito internet istituzionale www.geox.biz.  
Al Consiglio di Amministrazione spetta in via esclusiva la gestione dell’impresa e compie tutti gli atti necessari 
per l’attuazione ed il raggiungimento degli obiettivi sociali; dalla sua competenza restano esclusi soltanto gli atti 
attribuiti in modo tassativo all’Assemblea dalla Legge e dallo Statuto. 
Lo Statuto di Geox riserva al Consiglio di Amministrazione le decisioni concernenti atti di disposizione, a 
qualsivoglia titolo e di qualsivoglia natura, di marchi, brevetti, e altri diritti di proprietà intellettuale; inoltre, 
spettano esclusivamente al Consiglio di Amministrazione e non sono delegabili, le decisioni da assumersi, su 
proposta del Presidente del Consiglio di Amministrazione, sulla definizione delle linee strategiche di sviluppo e 
di indirizzo della gestione sociale, anche su base pluriennale, nonché sul piano industriale ed economico-
finanziario annuale e sui piani previsionali pluriennali con i relativi piani di investimento. 
Avendo aderito al Codice di Autodisciplina delle società quotate, Geox è tenuta ad effettuare il processo di 
valutazione  del  Consiglio  di  Amministrazione  tenendo  conto  della  dimensione  e  composizione,  delle 
caratteristiche professionali, di esperienza e di genere dei suoi componenti, nonché della loro anzianità di carica. 
 
 
 
28 
 