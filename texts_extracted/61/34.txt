 
Politiche e impegni in ambito sostenibilità 
Il Gruppo Geox ha elaborato fin dal 2005 un proprio Codice Etico per orientare e promuovere l’impegno e la condotta 
etica del Gruppo in tutte le attività che quotidianamente lo vedono coinvolto. Esso contiene l’indicazione dei principi 
cui uniformare i comportamenti di tutti i destinatari, ovvero degli organi sociali e i loro componenti, dei dipendenti, dei 
prestatori di lavoro temporaneo, dei consulenti e dei collaboratori a qualunque titolo, degli agenti, dei procuratori, e di 
tutti coloro che entrano in contatto con la realtà aziendale di Geox. Il Codice è stato oggetto di ultima revisione ed 
aggiornamento nel corso del 2017 ed è stato approvato dal Consiglio di Amministrazione del 23 febbraio 2018. Inoltre 
a rafforzamento di tale orientamento, e in relazione alla rilevanza che il presidio responsabile della propria catena di 
fornitura ha assunto per il Gruppo, Geox ha adottato dal 2014 il Codice di Condotta dei Fornitori approvato 
anch’esso in ultima revisione dal Consiglio di Amministrazione del 23 febbraio 2018. 
 
Il Codice Etico e il Codice di Condotta dei Fornitori sono articolati secondo 3 aree principali: 
-  capitale umano: in tale ambito i Codici sanciscono esplicitamente i principi di tutela dei lavoratori e dei diritti 
umani quali il divieto di ricorrere allo sfruttamento di manodopera infantile, di detenuti non consenzienti o forzato, 
applicare qualsiasi forma di discriminazione e ricorrere ad ogni pratica che comporti l’umiliazione o lo svilimento 
delle persone quali mobbing, sfruttamento, abuso, intimidazioni, molestie o minacce; garantiscono la possibilità dei 
lavoratori ad associarsi liberamente e partecipare ad organizzazioni sindacali; dispongono il pagamento di un salario 
minimo definito dalla legge del paese di riferimento o dalle contrattazioni collettive applicabili ed il rispetto 
dell’orario di lavoro massimo consentito per legge incluse le ore di straordinario; richiedono l’applicazione di regole 
a maggior tutela dei lavoratori minorenni, come il divieto di svolgere mansioni pericolose e di lavoro straordinario; 
-  salute sicurezza e ambiente: a tale scopo è richiesta la definizione di specifici piani di tutela della salute e 
sicurezza dei dipendenti, di emergenza per incendi e altre calamità, di primo soccorso e di prevenzione e controllo 
dell’appropriatezza degli edifici, con tempi e metodi di lavoro che non compromettano la vita privata degli individui 
o la loro capacità di soddisfare i propri bisogni fondamentali. E’ inoltre affermato il rispetto della normativa vigente 
in materia ambientale mediante la promozione di processi e attività sicuri e rispettosi dell’ambiente, l’utilizzo di 
energia proveniente da fonti rinnovabili, l’implementazione di iniziative volte all’efficientamento energetico delle 
strutture, la costruzione di strutture eco-sostenibili, la valutazione degli impatti ambientali di tutti i processi e le 
attività aziendali, la collaborazione con gli stakeholder per ottimizzare la gestione delle problematiche ambientali, il 
ricorso a servizi di logistica a basso impatto ambientale, la riduzione della produzione dei rifiuti e il ricorso a metodi 
di smaltimento responsabili e l’implementazione di adeguati sistemi di gestione e monitoraggio; 
-  comportamento negli affari: i Codici regolano inoltre le relazioni del Gruppo con i vari stakeholder, ivi inclusi 
i fornitori, i sub-fornitori e i sub-contractor, i clienti, il mercato finanziario, la concorrenza e la comunità, che devono 
basarsi sull’osservanza delle disposizioni di legge e dei regolamenti applicabili, comprese quelle di riservatezza e 
tutela dei dati personali, antiriciclaggio, anticorruzione, antitrust, e gestione di informazioni privilegiate. Per 
assicurarsi l’aderenza ai valori Geox, il Gruppo richiede a tutti i fornitori con cui collabora continuativamente di 
sottoscrivere tali Codici. 
 
Il Codice Etico e il Codice di Condotta dei Fornitori sono recepiti da tutte le società del Gruppo, nell’ambito dell’attività 
di direzione e coordinamento esercitata dalla Capogruppo. Gli impegni, le politiche e gli approcci contenuti all’interno 
del Codice Etico sono descritti nelle sezioni successive del presente documento, cui si fa rimando per approfondimenti. 
 
Integrità del business e contrasto alla corruzione 
Geox si impegna attivamente nella prevenzione e nella lotta alla corruzione attraverso un presidio che è parte integrante 
del Sistema di Controllo Interno e di Gestione dei Rischi e del framework di Corporate Governance del Gruppo. Legalità, 
onestà, integrità, correttezza e trasparenza sono alcuni dei principi generali su cui si fonda il Codice Etico di Gruppo e 
la conduzione delle attività aziendali. 
 
Presso  il  Gruppo  Geox  l’approccio  in  tema  di  prevenzione  e  lotta  alla  corruzione  è  realizzato  attraverso 
l’implementazione di tre strumenti principali: i) il Modello di Organizzazione Gestione e Controllo ex D. Lgs. 231/2001 
(ivi compreso il Codice Etico di Gruppo), ii) le Linee Guida per la gestione del Conflitto di Interessi e iii) la formazione 
del personale. 
34 
 