 
 
L’impegno di Geox S.p.A. all’utilizzo responsabile delle risorse idriche e al riciclo delle stesse riguarda: 
  il monitoraggio mensile dei contatori di acqua potabile al fine di riscontrarne il consumo ed il corretto 
funzionamento sia per la sede che per la società Xlog S.r.l.; 
  il  recupero  di  acqua  piovana  sulle  vasche  interrate  nell’area  del  ristorante  aziendale  da  destinare 
all’irrigazione delle aree verdi e prelevando la restante parte necessaria dai canali irrigui del Consorzio di 
Bonifica locale. 
  l’installazione di limitatori di portata d’acqua sui rubinetti dei servizi igienici nell’area del ristorante 
aziendale. 
Nel 2017 il consumo di acqua totale16 del Gruppo è pari a circa 14 mila metri cubi. 
Logistica 
Le attività di trasporto dei prodotti dai processi di produzione ai singoli punti vendita costituisce non solo elemento 
strategico per il business, ma anche un’importante fonte d’impatto ambientale. Per questo motivo Geox è orientata ed 
impegnata ad implementare, per quanto possibile, soluzioni logistiche in grado di assicurare, da un lato, l’efficienza 
operativa e il rispetto dei tempi di consegna e, dall’altro, la tutela dell’ambiente. In particolare, all’interno del Codice 
Etico il Gruppo Geox manifesta il proprio impegno nel ricorso a servizi di logistica a basso impatto ambientale, nonché 
provenienti da provider attenti all’efficienza energetica delle proprie attività e alla compensazione delle emissioni in 
atmosfera.  
Con tale obiettivo, Xlog S.r.l., società del Gruppo Geox che si occupa delle attività di trasporto e magazzinaggio nel 
centro logistico di Signoressa (TV), ha intrapreso un percorso verso la realizzazione di progetti diretti alla riduzione 
dell'impatto ambientale di alcune aree, quali quelle di stoccaggio e distribuzione. Un terzo filone perseguito è poi quello 
delle certificazioni, così da attribuire maggiore rilievo alle iniziative avviate e ai risultati conseguiti. 
In tale ambito, il Gruppo Geox ha coinvolto i propri provider logistici sensibilizzandoli e aiutandoli nella ricerca di 
soluzioni sostenibili, non solo da un punto di vista ambientale, ma anche economico, attuabili nelle loro realtà. Posto 
che l’ammodernamento delle flotte è alla base della riduzione delle emissioni di CO , Xlog richiede e monitora 
2
semestralmente con i suoi partner i seguenti aspetti: 
  verifica che i traffici Geox vengano gestiti con una flotta moderna e tecnologicamente all’avanguardia, dove 
motorizzazioni euro 5 ed euro 6 abbiano costante sviluppo nel rinnovamento delle flotte, assieme all’utilizzo di 
mezzi con carburanti alternativi al gasolio; 
  presenza di software di assistenza al conducente per una guida che porti alla riduzione delle emissioni. In tale 
contesto, Xlog promuove e supporta i provider del trasporto che organizzano periodicamente dei corsi di 
formazione e di guida per una guida “green” e sicura; 
  utilizzo di strumenti di ottimizzazione nella pianificazione dei flussi per minimizzare gli spostamenti, sia a livello 
centrale (XLog) che a livello periferico (Provider distribuzione); 
  valutazione delle aree di sosta al fine di garantire che siano predilette le reti di parcheggi esclusivi, sicuri ed 
attrezzati con le colonnine per l’allacciamento alla rete elettrica durante la sosta notturna; 
  richiesta della rilevazione delle emissioni di CO , ove possibile.  
2
 
Anche la selezione dei partner non è casuale, ma nemmeno legata a soli criteri di costo. In tale contesto, il Gruppo 
Geox predilige provider dotati delle flotte più moderne e tecnologicamente avanzate, e, più in generale, già attivi 
nell’adozione di sistemi e modalità di gestione sempre più sostenibili, talvolta certificate. Ad esempio, tra i fornitori di 
servizi logistici vi sono aziende che si sono dotate di mezzi alimentati a LNG (Liquid Natural Gas) che rispetto ai 
tradizionali diesel riducono del 95% le emissioni nocive di particolato, del 35% le emissioni di ossidi di azoto e promotori 
di azoto, ovvero provider che si sono dotati dei primi camion elettrici.  
Il principale fornitore di servizi di stoccaggio in Italia è certificato BS OHSAS 18001. 
 
                                                           
16 Include i consumi dell’Italia esclusi i negozi. 
83 
 