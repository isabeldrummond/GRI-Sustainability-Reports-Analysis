 
Centralità del cliente ed eccellenza del servizio 
La costante attenzione alla tecnologia e innovazione di prodotto diretta al benessere generato dalla traspirazione, 
requisito fondamentale per la salute delle persone e del pianeta, la qualità dei prodotti, che devono essere il frutto di un 
lavoro equo, di processi produttivi innovativi sostenibili e rispettosi della salute e sicurezza dei lavoratori e degli 
ecosistemi, e la continua focalizzazione sul cliente sono alla base della strategia di Geox e costituiscono i presupposti 
per lo sviluppo duraturo dell’azienda. 
Per queste ragioni, Geox ha posto il cliente al centro della propria catena del valore, tenendolo in considerazione in 
ogni sua azione e decisione con l’obiettivo di anticipare proattivamente le sue necessità e i suoi desideri e rispondere 
rapidamente alle sue richieste e aspettative. In particolare, all’interno del Codice Etico, Geox ha individuato come 
obiettivo primario del Gruppo la piena soddisfazione delle esigenze dei propri clienti e la creazione di un solido rapporto 
ispirato ai generali valori di correttezza, onestà, integrità, efficienza, affidabilità, professionalità e trasparenza. Sempre 
all’interno del proprio Codice Etico, il Gruppo afferma il proprio impegno a fornire ai propri clienti prodotti che si 
caratterizzano per i più alti standard di qualità, di sicurezza e di servizio. In particolare, Geox assicura che i suoi prodotti 
incontrino le aspettative e i requisiti del mercato, anche in termini di sicurezza dei materiali e delle sostanze chimiche 
utilizzate, perseguendo la qualità e il miglioramento continuo nell’ambito delle attività svolte. 
In tale ottica riveste un ruolo di fondamentale importanza il personale di vendita, e, più in generale, l’esperienza di 
acquisto dei clienti. Geox effettua un costante investimento nell’attenta progettazione dei momenti di interazione con il 
cliente nei diversi canali di vendita, siano essi negozi fisici o canali digitali. 
In particolare, il Gruppo Geox coinvolge la propria forza vendita in un percorso di formazione continua al fine di 
assicurare  che  operi  in  conformità  al  Modello  di  Assistenza  Geox  la  cui  operatività  ed  efficacia  deve  essere 
costantemente monitorata da parte dei responsabili di ciascun negozio. Questo modello consta di 4 elementi 
fondamentali: 
  SALUTARE: elemento essenziale per far sentire “a casa” il cliente Geox e quindi creare un’atmosfera di 
benvenuto; 
  COINVOLGERE: pur lasciando tutto il tempo necessario per conoscere l’offerta in negozio, il personale 
Geox avvicina i clienti per comunicare loro delle informazioni di prodotto, di brand e quindi interessarlo ancora 
maggiormente al Gruppo; 
  OFFRIRE: una volta capite le esigenze del consumatore, il personale Geox è tenuto a proporre almeno 3 
modelli alternativi per aiutarlo nella scelta della calzatura maggiormente conveniente alle sue esigenze; 
  TECNOLOGIA: l’unicità dei brevetti Geox deve essere sempre raccontata ai clienti, per rinforzare la loro 
decisione di acquisto e rassicurarli sui benefici e sul comfort che trarranno dall’acquisto di una calzatura Geox. 
 
A tutto il personale di vendita sono inoltre fornite specifiche istruzioni sulle modalità di esposizione dei prodotti 
all’interno dello store. A partire dal 2017, il personale dei principali negozi in Europa è stato altresì coinvolto in un nuovo 
programma di training specifico, TAKE CARE, il cui obiettivo è stato quello di rafforzare le competenze del personale 
addetto alle vendite in merito all'unicità del marchio e al comfort derivante dalle tecnologie Geox. Grazie a tale 
programma, Geox è riuscito a fare della linea NEBULA 4X4 un best seller. 
Nel corso del 2017, sempre al fine di valutare le performance dei Geox store, è stato attuato il programma MEET 
OUR CUSTOMER – WIN WIN EXPERIENCE, nell’ambito del quale circa 80 persone in Europa, appartenenti sia 
al quartier generale sia agli uffici delle legal entities europee, hanno trascorso un week-end nei diversi punti vendita come 
membri dello staff di negozio tramite il loro coinvolgimento attivo in tutte le attività, con la finalità di ridurre la distanza 
tra l’headquarter e i singoli store in cui viene attuata la vendita sul campo, e di identificare i principali punti di forza e di 
debolezza degli stessi. 
Un canale di primordine per l’interazione, il confronto e la raccolta di informazioni sul cliente è rappresentato dal 
programma Benefeet. Si tratta di un programma di fidelizzazione dei clienti a mezzo raccolta punti legati a livelli di 
spesa che riconosce agli aderenti al programma il diritto a spendere i punti accumulati nel corso di un determinato 
esercizio nei Geox Shop nonché nei punti vendita della rete di franchising aderenti oppure sul sito www.geox.com. 
Per tutti gli aderenti al programma Benefeet, Geox garantisce un servizio di customer service specifico e a più livelli 
attivo in Italia, Spagna, Francia, Benelux, Olanda, Germania, Austria, Portogallo e Gran Bretagna. In particolare, il cliente 
iscritto a Benefeet, rivolgendosi direttamente al Servizio Clienti di Geox attraverso i diversi canali a sua disposizione (e-
mail, telefono, ai riferimenti indicati su geox.com alla sezione “servizio clienti” oppure nei canali social dell’azienda) o 
tramite uno dei Geox Shop aderenti al programma Benefeet, può richiedere informazioni relative al suo profilo Benefeet 
72 
 