 
 
Numero dipendenti per tipologia di impiego (*) 
        
Uomini  Donne  Totale 
Full-time  1084  2242  3.326 
Part-time  301   1.200   1.501 
Totale  1.385   3.442   4.827 
(*) Sono esclusi i dipendenti del Nord America (tot. 518) 
 
Formazione e sviluppo del personale 
Geox ritiene che la formazione rappresenti una leva fondamentale e strategica per lo sviluppo delle persone e 
promuove una cultura di apprendimento continuo in un’ottica di innovazione anche attraverso l’utilizzo di nuovi ambienti 
di apprendimento. 
All’interno del Gruppo Geox, la gestione, la formazione e lo sviluppo del personale sono condotti in modo tale da 
supportare il personale nel loro percorso di crescita professionale e di aggiornare costantemente le loro competenze 
manageriali e tecniche al fine di consentire a ciascuno di svolgere al meglio il proprio ruolo nell’ottica del raggiungimento 
degli obiettivi aziendali. A tale fine, Geox garantisce una chiara definizione di ruoli, responsabilità e obiettivi per ciascun 
dipendente, sulla base della posizione e livello nell’organigramma, per evitare qualsiasi situazione di stress dovuto ad 
ambiguità e conflitto di ruolo e responsabilità, e per favorire percorsi meritocratici. 
Il sistema formativo Geox, denominato Geox Learning System, è strutturato in base alle tipologie di corsi e ai 
destinatari da coinvolgere. La definizione dei percorsi e delle attività formative prende avvio da un’attenta analisi dei 
fabbisogni formativi coniugati con le richieste di business. L’obiettivo è quello di sviluppare e perfezionare le competenze 
tecniche e manageriali dei dipendenti allo scopo di colmare i gap formativi, migliorare la performance e investire sulla 
crescita dei collaboratori. 
Il Geox Learning System prevede il coinvolgimento di consulenti e docenti esterni, così come di esperti interni che 
contribuiscono alla crescita dei collaboratori, trasmettendo il know-how specialistico.  
Nel corso del 2017 le principali iniziative di formazione si sono focalizzate sulle seguenti aree: Formazione Induction per 
neoassunti, Formazione Manageriale, Formazione Tecnico-Specialistica e Formazione Health & Safety. 
Nell’ambito dei corsi relativi alla formazione manageriale sono stati approfonditi gli aspetti legati allo sviluppo di soft 
skills quali teamworking, leadership e comunicazione efficace, gestione dei collaboratori. 
La formazione tecnico-specialistica ha invece mirato allo sviluppo di competenze linguistiche, tecnico- informatiche 
e di prodotto e, attraverso una modalità di “training on the job”, allo sviluppo delle competenze legate alla vendita. 
Nel corso del 2017 è stata avviata inoltre un’importante attività formativa rivolta al retail, in una duplice ottica di 
formazione manageriale e tecnico-specialistica, con l’obiettivo di approfondire gli aspetti legati alla gestione del cliente, 
allo storytelling di collezione, al visual, al negozio e alla gestione del team. 
Il Gruppo Geox è da sempre attivo nella promozione della cultura della salute e sicurezza all’interno degli ambienti 
di lavoro, attraverso corsi rivolti a tutte le categorie di lavoratori. Geox si propone non solo di ottemperare all’obbligo 
di legge, ma anche di sensibilizzare fortemente tutti i lavoratori su questo aspetto. 
 
64 
 