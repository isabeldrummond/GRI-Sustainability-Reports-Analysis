 
 
legittimamente in capo alla Società stessa e ai terzi, nonché delle leggi, regolamenti e convenzioni nazionali, comunitarie 
e internazionali poste a tutela di tali diritti. In tale contesto, il Gruppo Geox ha innanzitutto in via generale stabilito per 
tutti i destinatari del proprio Codice Etico il divieto di porre in essere qualsiasi comportamento finalizzato, in generale, 
alla contraffazione, alterazione, duplicazione, riproduzione o diffusione, in qualunque forma e senza diritto di marchi, 
segni distintivi, soluzioni tecniche, brevetti, disegni, modelli e opere altrui. Inoltre, ha definito una serie di iniziative e 
procedure interne che mirano ad evitare, per quanto possibile, condotte di Geox da ritenersi in interferenza con diritti 
di proprietà industriale di terzi. Nello specifico, sono stati attivati corsi di formazione del personale Geox che opera 
all’interno della Direzione Prodotto e sono svolti controlli e verifiche preventive sui prodotti destinati alle nuove 
collezioni, sui nomi, sui segni e sulle etichette utilizzati in connessione ai prodotti, e, più in generale, su tutte le 
informazioni e comunicazioni divulgate mediante il packaging, il materiale promozionale e le campagne pubblicitarie.  
Per quanto concerne gli specifici diritti brevettuali, il Dipartimento Proprietà Intellettuale collabora attivamente con il 
Dipartimento Ricerca e Sviluppo, al fine di accertare che le tecnologie incorporate di volta in volta nei prodotti Geox 
non siano in interferenza con titoli brevettuali di terzi. 
A supporto dell’importanza della tutela intellettuale per il Gruppo Geox si segnala inoltre che il Presidente e fondatore 
Mario Moretti Polegato è membro della giuria dell’“International Awards” dell’European Patent Office. 
Nel 2017 Geox ha subito una sola contestazione in relazione a un particolare disegno apposto su calzature bambino 
ritenuto in contraffazione di marchio. Geox ha risposto a tale contestazione adducendo argomenti a sua difesa tali da 
convincere il titolare del marchio azionato a desistere dalla contestazione. 
Strategia di marketing e comunicazione e informativa di prodotto 
Anche le attività di comunicazione e di marketing costituiscono parte integrante del programma di Innovazione 
Sostenibile di Geox che mette al centro di tutte le sue decisioni il benessere delle persone e del pianeta per assicurare 
che non solo i prodotti Geox, ma anche tutte le persone e il mondo, riescano a respirare. La campagna di comunicazione 
e di marketing si ispira proprio a questa convinzione e viene applicata ispirandosi ai principi di trasparenza, accessibilità 
e rispetto delle persone, primi fra tutti i clienti e i consumatori finali. 
Nel corso del 2017 il Gruppo Geox ha impiegato circa il 30% del valore complessivo degli investimenti del Gruppo in 
contenuti pubblicati sulla stampa (cartacea e online) per il lancio del progetto sostenibilità e del nuovo X-Store concept. 
Le strategie di marketing e comunicazione del Gruppo Geox sono definite con estrema cura e sensibilità affinché 
siano in linea con i valori aziendali e risultino semplici, chiare e complete, evitando il ricorso a qualsiasi pratica 
ingannevole, elusiva e/o scorretta, garantendo che i prodotti e servizi offerti ai clienti corrispondano agli impegni e agli 
obblighi  assunti,  anche  tramite  le  suddette  comunicazioni.  In  particolare,  è  stata  messa  a  punto  un’opera  di 
reingegnerizzazione delle piattaforme web al fine di assicurare la massima trasparenza in un’ottica di condivisione dei 
dati e delle informazioni relative al prodotto. Grazie all’espansione dei canali di comunicazione digitale, si è sviluppato 
inoltre un continuo dialogo con i clienti per i quali è diventato sempre più facile contattare Geox attraverso diversi 
strumenti: un numero verde dedicato, uno specifico indirizzo e-mail, il sito aziendale e i diversi social media. In 
particolare, nel 2017, Geox ha dedicato significative energie in termini di risorse e investimenti per la realizzazione di 
un’infrastruttura volta alla omnicanalità finalizzata, non solo al business, ma soprattutto alla relazione con il cliente, così 
da migliorare l’esperienza di acquisto del cliente, facilitando l’acquisto e l’eventuale restituzione del prodotto, nonché 
aumentando l’efficienza e riducendo la necessità di spostamento del cliente. 
Nella definizione delle campagne di comunicazione Geox presta particolare attenzione al rispetto della dignità umana e 
alla  tutela  delle  diversità  rifuggendo  qualsiasi  forma  di  discriminazione.  Un’attenzione  particolare  è  rivolta  alla 
comunicazione delle linee di prodotto dedicate ai bambini che avviene sempre nel pieno e più rigoroso rispetto delle 
normative poste a tutela dei diritti dei minori in tutti i Paesi in cui opera il Gruppo. 
Nell’ambito delle strategie di comunicazione e marketing, grazie all’evoluzione digitale, Geox ha inoltre mirato a 
migliorare l’efficienza dei processi puntando anche alla riduzione degli impatti ambientali delle attività ad esse 
riconducibili. Nello specifico, il Gruppo ha potenziato la gamma di canali digitali per ridurre la generazione dei rifiuti 
derivanti dalla stampa di materiale promozionale. La produzione di cataloghi cartacei è stata inoltre parzialmente ridotta 
e sostituita con cataloghi accessibili via web e tramite app. L'approccio diretto alla condivisione dei contenuti ha altresì 
consentito  di  ottimizzare  l’utilizzo  dei  materiali  digitali  (foto,  video,  ecc.)  impiegandoli  per  svariate  campagne 
pubblicitarie. E’ in fase di sviluppo poi una piattaforma e-commerce che garantirà emissioni zero. 
Nell’ambito della comunicazione responsabile verso il cliente rivestono una considerevole importanza nel veicolare 
informazioni chiare, trasparenti e accurate anche le etichette dei prodotti. All’interno del proprio Codice Etico, il 
75 
 