 
Nel corso del 2017 il Gruppo ha portato avanti diverse attività di innovazione del processo, con la finalità di 
accrescere la sensibilità di recepimento delle esigenze di mercato con riferimento alle soluzioni innovative grazie 
all’impiego di materiali e tecnologie virtuosi. La tecnologia propria dell’abbigliamento è stata ripensata nel 2017 in 
un’ottica di miglioramento, ai fini di rispondere alle nuove richieste del mercato, quali leggerezza, vestibilità e comfort. 
Il relativo processo produttivo del “capo di abbigliamento traspirante e inserto traspirante per capi di abbigliamento” è stato 
automatizzato passando da 30 a solo 2 fasi manuali del nuovo brevetto, ed è stato così possibile confermare una 
traspirabilità fino al 40% maggiore rispetto ad un capo tradizionale. 
Inoltre, la sensibilità aziendale verso i temi di sostenibilità ha portato Geox a porre sempre più attenzione sul minor 
impiego di risorse e sulla progettazione di processi più brevi, quindi meno “energivori”. In tale contesto, la funzione 
Ricerca e Sviluppo, per il reparto calzature, sta attuando programmi di ricerca per realizzare calzature con materiali 
riciclati, come il progetto di tomaie in pelle riciclata, nonché sta implementando programmi di semplificazione delle 
costruzioni delle calzature. 
Nel settore abbigliamento invece, oltre ai progetti di semplificazioni dei processi, Geox si sta focalizzando sulla 
progressiva eliminazione dei PFC (perfluorocarburi) dai finissaggi e membrane applicate ai capi Geox. In particolare, per 
la resistenza all’acqua dei capi, sono in fase di testing nuove membrane alternative prive di PFC, che garantiscono una 
valida barriera all’acqua, nel pieno rispetto della traspirabilità. Tale tecnologia sarà inserita in una capsule nella collezione 
SS18. Inoltre, trattamenti di idrorepellenza privi di PFC, in studio, permetterebbero una più facile e sostenibile (per il 
minor consumo di detergenti) manutenzione del capo nel tempo. Tra le varie alternative dei composti non fluorurati, la 
tecnologia al Plasma per la realizzazione di un rivestimento invisibile superficiale idrorepellente che resiste allo strofinio 
e  nel  tempo,  renderebbe  la  produzione  più  ecologica  oltre  ai  vantaggi  derivati  dalla  possibilità  di  controllare 
elettronicamente il processo perseguendo l’automazione della produzione. 
Qualità e sicurezza del prodotto 
Un elemento essenziale della strategia di Geox è il rigoroso impegno per la qualità e la sicurezza dei suoi prodotti. La 
qualità è un elemento fondamentale per offrire al consumatore finale un prodotto che gli dia garanzia in termini di 
estetica, funzionalità e sicurezza. 
Geox mira ad offrire ai propri clienti prodotti che forniscano agli stessi una qualità responsabile. Infatti, in linea con 
le tendenze del settore si mira sempre più ad instaurare un rapporto armonico sia con l’ambiente sia con le persone, 
puntando ad eliminare sostanze tossiche dal prodotto e dalla filiera produttiva, migliorando altresì la sicurezza del 
lavoratore e quella del consumatore. L’adempimento dei suddetti principi influenza la soddisfazione del cliente e tutela 
la reputazione del brand. Per mitigare i potenziali impatti sociali e ambientali negativi, Geox si è orientata sulla ricerca di 
nuovi materiali dalle alte prestazioni tecnologiche, prodotti con ridotte emissioni di CO e un minore impiego di risorse 
2
naturali. La scelta del materiale è quella che influenza maggiormente l’impatto complessivo del prodotto. Per questo, 
Geox coinvolge direttamente i propri fornitori nelle analisi di sostenibilità dei diversi materiali e progetta assieme a loro 
laboratori d’innovazione multifunzionali per identificare le migliori soluzioni.  
 
44 
 