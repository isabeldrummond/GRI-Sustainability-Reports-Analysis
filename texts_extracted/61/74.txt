 
procedure da seguire. In particolare, i dettagli di ogni nuova iniziativa vengono comunicati alla forza vendite tramite 
informative ad-hoc prima della partenza della stessa. Vengono inoltre mandati dei reminder sulla gestione della privacy 
del cliente al fine di garantire la massima trasparenza in merito al trattamento dei dati. 
A tal proposito si segnala che nel corso del 2017 è stata ricevuta una segnalazione dal Garante Privacy Germania. Si 
segnala inoltre che da punto di vista dei clienti, sono stati presentati 12.195 reclami inerenti in particolare: 
  richieste di cancellazioni totali dell’anagrafica cliente dal programma loyalty Benefeet; 
  richieste di non ricevere più comunicazioni di marketing via email/sms.  
 
Tutela del brand e lotta alla contraffazione 
Il marchio Geox deve il proprio successo alla costante focalizzazione sul prodotto, caratterizzato dall’applicazione di 
soluzioni innovative e tecnologiche in grado di garantire traspirabilità e impermeabilità, e fonda le proprie strategie di 
crescita futura sulla continua innovazione tecnologica. 
Storicamente, il marchio Geox esprime i valori di innovatività, affidabilità, razionalità, pragmatismo, qualità, salute e 
benessere per la famiglia. Negli ultimi anni, la brand strategy sta evolvendo tramite la valorizzazione delle tematiche 
inerenti la responsabilità sociale e considerando concetti quali la dinamicità ed il miglioramento delle prestazioni, anche 
in termini di comfort. 
In tale contesto, il concetto del “Far respirare” rappresenta la componente essenziale della brand strategy di Geox e 
della percezione che i consumatori hanno del brand: le campagne di comunicazione sono quindi caratterizzate da una 
rappresentazione dove il benefit di prodotto è sempre esplicitato sia dal Pay Off “Geox respira” che dal caratteristico 
“sbuffo” di vapore che esce dalla suola della scarpa. La traspirabilità e l’impermeabilità, assicurata dalle innovative 
tecnologie adottate da Geox, si traduce in un miglioramento del benessere nella vita quotidiana garantito da un prodotto 
affidabile, caratterizzato da uno stile italiano moderno e versatile. 
La strategicità delle innovazioni tecnologiche Geox, protette da ben 39 brevetti e da 12 più recenti domande di brevetto 
depositati in Italia ed estesi in ambito internazionale, fanno sì che divenga di primaria importanza per il Gruppo l’attività 
di tutela non solo del brand ma anche della tecnologia dei prodotti innovativi Geox che sono caratterizzati dalla 
“traspirazione”. Per questo motivo, il Gruppo Geox è costantemente impegnato nella lotta alla contraffazione per 
tutelare l’autenticità del proprio brand, la propria immagine, oltre ai diritti dei propri clienti finali. 
In tale contesto, Geox ha costituito, in seno alla Direzione Affari Legali e Societari, un dipartimento interno 
specializzato in Proprietà Intellettuale che si occupa della gestione di brevetti, marchi, design, know how, di opere 
protette dal diritto di autore, tassello essenziale per l’attività di tutela ed enforcement dei propri asset intangibili. 
La lotta alla contraffazione si estrinseca in diverse forme. La tutela dei diritti di Intellectual Property di Geox si svolge 
innanzitutto attraverso un’attività di monitoraggio mirato verso specifici canali e società concorrenti. In 
particolare, con cadenza stagionale, il Dipartimento Proprietà Intellettuale svolge un controllo continuo nei confronti di 
negozi multimarca di grandi superfici che vendono calzature e di siti web ove sono commercializzati prodotti con marchi 
di soggetti concorrenti contro i quali in passato Geox ha azionato i propri diritti di proprietà intellettuale. 
Alle attività connesse alla tutela dei diritti di proprietà intellettuale danno poi impulso da un lato eventuali segnalazioni 
da parte di soggetti a vario titolo coinvolti nella commercializzazione dei prodotti a marchio Geox oppure da soggetti 
terzi (quali per es. il personale delle forze armate, di uffici preposti al controllo sulle contraffazioni operanti nei diversi 
Paesi e delle dogane) e dall’altro specifiche indagini svolte in ambito online e offline direttamente dal dipartimento IP 
dell’azienda. 
A seguito di eventuali segnalazioni, il Dipartimento Proprietà Intellettuale si attiva svolgendo le ricerche e le analisi del 
caso definendo la strategia da adottare. Di regola, Geox addotta un approccio conciliativo che mira a risolvere gli 
eventuali contenziosi insorti in sede stragiudiziale, evitando così di incorrere nelle lungaggini e nei conseguenti costi della 
soluzione giudiziale. Nel caso in cui la controversia non possa essere risolta tramite un accordo transattivo, il 
Dipartimento Proprietà Intellettuale individua un professionista esterno che possa assistere Geox nella fase giudiziale e 
ne coordina e sovrintende le attività. 
Geox non si limita a combattere la contraffazione per tutelare i propri asset intangibili ma assume anche un ruolo attivo 
nella lotta alla contraffazione di diritti di proprietà industriale di altri soggetti (siano essi persone fisiche 
o giuridiche). Il Gruppo Geox opera infatti nel pieno rispetto dei diritti di proprietà industriale ed intellettuale 
74 
 