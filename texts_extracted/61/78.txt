 
Impegno per la tutela dell’ambiente 
In un’ottica di sviluppo sostenibile del business, il Gruppo Geox si impegna a pianificare le proprie attività 
garantendo il miglior equilibrio possibile tra iniziative economiche e tutela ambientale, preservando i diritti delle 
generazioni presenti e future, e assicurando in ogni caso il rispetto della normativa nazionale ed internazionale in 
materia. In particolare, il Gruppo Geox considera di primaria importanza la tutela dell’ambiente in un’ottica di 
sviluppo sostenibile del territorio in cui opera, in considerazione dei diritti della comunità e delle generazioni 
future.  Per  questo  motivo  si  impegna  a  diffondere  una  cultura  del  rispetto  dell’ambiente  promuovendo 
comportamenti e pratiche responsabili al fine di ridurre gli impatti diretti e indiretti connessi alle proprie attività 
di business, anche tramite la collaborazione con gli stakeholder, interni ed esterni, al fine di ottimizzare la gestione 
delle problematiche in materia ambientale. 
 
All’interno del Codice Etico di Gruppo, Geox esprime la propria responsabilità nell’assicurare che ciascuna attività 
o pratica di business non comporti direttamente o indirettamente l’irrimediabile alterazione di ecosistemi naturali, 
mediante la ricerca di soluzioni che consentano di ridurre per quanto possibile l’inquinamento dell’aria, dell’acqua 
o del suolo, l’accumulo di sostanze estratte dal sottosuolo o prodotte dalla Società, e lo spreco di risorse naturali 
(acqua, vegetali, animali, minerali, ecc.) ed energetiche. Geox è impegnata a rispettare scrupolosamente le 
normative applicabili in tema di salvaguardia ambientale e ad adottare, ove possibile, criteri più stringenti delle 
normative e, laddove opportuno, a ispirarsi alle linee guida internazionali. 
 
Il Gruppo Geox valuta gli impatti ambientali di tutti i processi e le attività aziendali, in un’ottica di minimizzazione 
dei  rischi  ambientali  e  con  l’obiettivo  di  raggiungere  elevati  standard  di  tutela  dell’ambiente  mediante 
l’implementazione di adeguati sistemi di gestione e monitoraggio. Conseguentemente, Geox presta particolare 
attenzione alla promozione di processi e attività il più possibile sicuri e rispettosi dell’ambiente, mediante 
l’impiego di criteri e tecnologie avanzati in materia di salvaguardia ambientale, di efficienza energetica e di uso 
sostenibile delle risorse. In particolare: 
 
  utilizza preferibilmente energia proveniente da fonti rinnovabili, sia dalla produzione di impianti di 
proprietà (impianto fotovoltaico del centro logistico di Signoressa - TV), sia tramite l’acquisto 
da terze parti; 
  implementa iniziative volte all’efficientamento energetico delle strutture. In particolare, è attivo un programma 
di interventi continuativi sulle infrastrutture e pratiche aziendali tesi alla riduzione dei consumi 
energetici mediante la sostituzione dei corpi illuminanti a tecnologia classica con quelli a tecnologia LED; 
  riduce i consumi di acqua tramite l’installazione di riduttori di flusso su lavandini e lavelli e l’utilizzo di wc a 
double flush o a caricamento ridotto. Inoltre, è stato limitato il fabbisogno di irrigazione delle aree verdi 
scegliendo vegetazione in grado di contenere l’evapotraspirazione; 
  ha allestito dei dispenser gratuiti di acqua filtrata per ridurre il consumo di bottigliette di plastica usa e 
getta; 
  ha cercato di ridurre gli sprechi e recuperare ogni eventuale rifiuto: ad oggi nella sede centrale e nel 
polo logistico vengono recuperati il 100% dei rifiuti solidi prodotti grazie alla collaborazione con una società 
dedicata alla raccolta e allo smistamento; 
  presta massima attenzione alla riduzione della quantità di imballaggi utilizzati e all’adozione di 
pratiche di riciclo, nonché, all’utilizzo di materiali riciclati e riciclabili. Nella selezione dei materiali si 
premiano quelli a maggiore contenuto di riciclato e di provenienza locale o regionale. Per il prossimo 
futuro il Gruppo Geox ha in programma di fare ricorso esclusivo a shoppers di carta riciclata; 
  si è dotata di un parco auto aziendali ad alta efficienza (più dell’80% dei veicoli emette meno di 140 g/Km 
di CO), e l’obiettivo è quello di dotarsi di un parco auto sempre più moderno e a basse emissioni; 
2
  ha avviato un programma di car-pooling aziendale, riservando una serie di posti auto ai dipendenti che 
condividono la propria auto con uno o più colleghi. Si tratta di un’abitudine che ha portato grandi vantaggi 
ambientali ed economici: in media si risparmiano 484 km al giorno che in un anno corrispondono alla 
piantumazione di una piccola foresta di 1500 alberi8; 
  ha promosso l’uso della bicicletta per recarsi al lavoro adibendo aree di sosta per le biciclette e mettendo 
a disposizione dei dipendenti uno spogliatoio con doccia. 
 
                                                           
8 Il calcolo è stato effettuato applicando il calcolatore Treedom – alberi di limone 50 kg / albero. 
78 
 