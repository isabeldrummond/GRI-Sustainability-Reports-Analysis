 
    
Numerosi interventi sono stati diretti 
poi  alle  infrastrutture  del  centro 
logistico di Signoressa (TV). A partire 
dal dicembre 2012 è operativo presso 
lo stesso un impianto fotovoltaico 
costituito  di  3.906  pannelli,  che 
occupano  un’area  di  6.367  metri 
quadrati. L’impianto, nel 2017, è stato 
in  grado  di  soddisfare  il  20%  del 
fabbisogno energetico dell’intera area. 
All’interno del magazzino B del polo 
logistico,  l’impianto  di  illuminazione 
composto  da  luci  a  neon  è  stato 
sostituito con 3000 luci a LED già dal 
2014. Ciò ha consentito un risparmio 
del 50% annuo dell‘energia elettrica precedentemente usata per l'illuminazione. I magazzini A ed E sono stati 
completamente scaffalati e rinnovati con l’installazione di luci a LED in sostituzione dei vecchi neon al fine di garantire 
un’adeguata illuminazione, conforme alle normative CEI vigenti, con conseguente miglioramento delle condizioni di 
lavoro, e una notevole riduzione dei consumi.  
All’interno del magazzino E è stato inoltre messo a punto un intervento di razionalizzazione dell’impianto elettrico 
del Parco U.P.S. esistente con dismissione e riduzione delle macchine esistenti (passaggio da tre ad un solo gruppo di 
continuità). Il nuovo gruppo di continuità è di taglia più piccola e più performante, consentendo così di ridurre l'energia 
elettrica ed il tempo necessario per ricaricare le batterie (gli u.p.s. consumano circa il 10 % della loro potenza 
disponibile). 
Questi savings molto importanti hanno consentito di investire nel miglioramento delle condizioni di lavoro del personale 
di magazzino. In particolare, sono stati effettuati degli investimenti in impianti di riscaldamento nei magazzini principali e 
di aria condizionata nei due magazzini a maggior intensità di forza lavoro. 
Sono stati posti in essere anche altri interventi diretti a migliorare le condizioni di lavoro e sicurezza del polo 
logistico di Signoressa (TV). Tra questi, la revisione della segnaletica stradale, l’implementazione della segnaletica 
orizzontale dei magazzini C e F, la manutenzione ai pavimenti  
resinati dei magazzini B e C e il montaggio, presso i magazzini A-B-C-E, delle reti di protezione su scaffalature e soppalchi. 
Nel corso del 2017, dopo la conclusione del test nel 2016, è stato implementato il progetto di razionalizzazione degli 
imballi dell’abbigliamento per migliorare la saturazione dei colli spediti ai clienti e ridurne così il numero ed il volume 
complessivo da movimentare e trasportare. Tale progetto implica il passaggio dall’imballaggio a “bauletto” all’imballaggio 
a “marmotta” che consente una maggior compattezza, un’ottimizzazione dei volumi, un saving sui costi di imballo e un 
risparmio in termini di smaltimento, essendo stati studiati nuovi imballi anche privi di supporti in plastica, ma soprattutto 
un saving a due cifre nei costi di spedizione della linea ready to wear. Da un’analisi consuntiva è emerso che, a parità di 
capi, l’imballaggio a “marmotta” consente di risparmiare circa il 30% di metri cubi di spazio in spedizione. Inoltre, a 
partire dal 2016, il fornitore di materiali per imballo, di tutte le linee merceologiche, impiega esclusivamente inchiostri 
certificati FSC. 
Sempre nel 2016, è stato avviato il programma di digitalizzazione dei documenti di trasporto. Nella prima stagione 
di attivazione tale approccio è stato impiegato in più del 95% del totale delle spedizioni, con un risparmio di oltre 2 
tonnellate di carta rispetto alla precedente stagione. A partire da maggio 2016, inoltre, a seguito dell’adozione di nuovi 
terminali RF è stata omessa la stampa delle liste di prelievo relative alla costruzione e ai flussi dei colli. Ciò ha consentito 
di ottenere un alto livello di automazione dei processi di handling a pezzo e a collo sia nelle operazioni di picking che di 
packing. 
Nel corso del 2018 verranno proseguite le attività sulla scia di quanto già iniziato dal 2016 per l’ammodernamento delle 
flotte sfruttate ed inoltre saranno testati alcuni servizi intermodali per le tratte che consentono di rispettare i transit 
time. 
84 
 