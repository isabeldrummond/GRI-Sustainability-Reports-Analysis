 
 
 
La perfetta sintesi della filosofia Geox di innovazione sostenibile è rappresentata dalla calzatura NEW:DO™, che nasce 
da una rivoluzione stilistica e produttiva, in cui ogni aspetto, dal design ai materiali utilizzati, è stato studiato per garantire 
e ottimizzare la sostenibilità del prodotto. Tra le caratteristiche che la contraddistinguono: la suola traspirante in gomma 
di origine vegetale 100% riciclabile, pelle metal-free, utilizzo di cere naturali, design semplificato nel numero e nella 
tipologia di componenti. Inoltre, e più in generale, al fine di rendere più efficienti i processi produttivi e ridurre l’impatto 
ambientale degli stessi il Gruppo Geox riutilizza gli scarti di lavorazione: tutte le suole contengono in media un minimo 
del 5% di materiale riciclato, e anche gli sfridi che non possono essere re-impiegati direttamente nelle produzioni 
vengono valorizzati al meglio attraverso aziende specializzate nel recupero. 
Geox, per garantire che i propri prodotti soddisfino i requisiti di sicurezza applicabili, così come le proprie specifiche 
tecniche, indipendentemente da dove essi vengano realizzati, seleziona attentamente i propri fornitori. La responsabilità 
della qualità e della compliance dei materiali è demandata infatti in primo luogo ai fornitori a cui viene richiesto che i 
prodotti siano fabbricati in conformità a tutte le leggi e ai regolamenti dei Paesi di destinazione. Tuttavia, la filosofia 
produttiva di Geox si può definire di “commercializzato controllato”, in quanto la maggior parte dell’attività produttiva 
pur non venendo eseguita direttamente da parte di Geox, è presidiata costantemente dal Gruppo con un team di tecnici 
calzaturieri e la Direzione Qualità. In tale contesto, la Direzione Qualità, non solo supporta e collabora con le altre 
funzioni aziendali, ma interagisce e dialoga anche con le strutture a monte (fornitori) ed a valle (clienti).  
La Direzione Qualità di Geox svolge le seguenti attività:  
1.  Raccolta dei Confirmation sample (CFS): un campione di riferimento qualitativo per tutta la produzione è 
approvato dai tecnici Geox e ricontrollato in Italia dall’ufficio certificazione, presso il quale viene archiviato. 
L’attività di ricezione e controllo CFS è monitorata durante tutta la stagione di produzione. 
2.  Gestione dei controlli sul prodotto finito Pre-Delivery e Inbound: la struttura Qualità è costantemente 
chiamata a definire gli standard di accettabilità e tolleranza sul prodotto e fornire supporto tecnico per la 
risoluzione dei problemi di processo. Le attività di controllo ispettivo del prodotto sono svolte a fine linea da 
parte del personale Geox, secondo il Manuale Controllo Qualità. Inoltre, i prodotti finiti vengono controllati 
statisticamente al loro arrivo presso il magazzino centrale sito a Signoressa (TV). Gli esiti di tale controllo 
45 
 