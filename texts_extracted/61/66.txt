 
Tutela della salute e sicurezza dei lavoratori 
Il Codice Etico di Gruppo esprime l’impegno di Geox nello sviluppo di un ambiente di lavoro adeguato a garantire la 
salute e sicurezza dei lavoratori. La sicurezza e la salute dei lavoratori è infatti un aspetto fondamentale per il Gruppo 
in quanto lo stesso è formato da un gruppo di persone che ne costituiscono il fulcro, così che divengono di cruciale 
importanza l’adeguatezza dell’ambiente lavorativo e delle attrezzature, la formazione e l’addestramento del personale e 
tutto quanto necessario per il rispetto dei requisiti di sicurezza. 
In particolare, il Gruppo Geox, ritenendo che la salute e sicurezza sul posto di lavoro rappresenti un diritto fondamentale 
dei lavoratori e un elemento chiave per la sostenibilità del Gruppo, garantisce ambienti di lavoro sicuri e salubri, nel 
rispetto delle norme in materia di sicurezza e di igiene sul posto di lavoro vigenti nei diversi Paesi in cui opera. A tal fine 
si impegna a diffondere e consolidare una cultura della salute e sicurezza sul lavoro accrescendo la consapevolezza dei 
rischi, fornendo adeguate risorse, formazione e addestramento, e richiedendo a tutti, ad ogni livello, comportamenti 
responsabili e rispettosi del sistema di gestione della sicurezza predisposto e di tutte le procedure aziendali che ne 
formano parte integrante. Nello specifico, la consapevolezza che la sicurezza sia il risultato dell’opera dell’intera 
organizzazione, dai vertici a ciascun lavoratore, ciascuno per il proprio livello di competenza e responsabilità, porta il 
Gruppo Geox ad impegnarsi per il miglioramento continuo dei livelli di sicurezza e salubrità dei luoghi di lavoro 
attraverso il coinvolgimento delle funzioni responsabili e la definizione e diffusione degli obiettivi di sviluppo e dei relativi 
piani di attuazione. 
A livello di sede centrale, la responsabilità di assicurare un ambiente di lavoro sicuro e conforme alle normative vigenti, 
e quindi lo svolgimento delle attività inerenti l’applicazione delle leggi che normano la salute e la sicurezza sul luogo di 
lavoro in Italia è rimessa al Datore di Lavoro in primis (Amministratore Delegato) e a tutte le altre figure coinvolte 
nell’organizzazione della sicurezza (Soggetto incaricato dal Datore di Lavoro - Direttore Risorse Umane, Organizzazione 
e Servizi Corporate -, Responsabile del Servizio di Prevenzione e Protezione, Dirigenti e Preposti). Ricade sempre sul 
Datore di Lavoro, sia esso della Capogruppo o delle società controllate, anche il periodico aggiornamento delle 
procedure che consegue ad eventuali novità normative o modifiche organizzative. 
Il Gruppo Geox opera nel pieno rispetto dei requisiti definiti dalle specifiche normative locali applicabili nei diversi Paesi 
in cui è presente. In particolare, all’estero, il Gruppo Geox è supportato da un consulente Health & Safety (H&S) per lo 
svolgimento delle attività necessarie per il rispetto della normativa locale. 
A livello di Gruppo sono stanziati preventivamente specifici budget destinati a consentire di dar concreta attuazione ai 
programmi definiti in ambito H&S. Tuttavia, atteso che Geox considera la tutela della salute e sicurezza un principio 
prioritario del proprio modo di operare, ammette anche la possibilità di eccedere limiti di spesa precedentemente 
stabiliti qualora il Datore di Lavoro lo ritenesse opportuno per l’implementazione di specifiche migliorie. 
Nonostante la vocazione internazionale del Gruppo determini una frammentazione della normativa applicabile a livello 
locale, la Capogruppo ha definito alcune linee guida contenenti un insieme di regole comportamentali volte a ridurre e 
a eliminare la probabilità del verificarsi di infortuni e incidenti approvate dal Direttore Canale Retail che sono state 
diffuse a livello globale in ciascun negozio in Europa e nelle varie Business Unit. 
L’intero Gruppo Geox segue le procedure dello standard internazionale BS OHSAS 18001, per la quale Geox Retail 
S.r.l. DOS Italia è certificata sin dal 2013. Tali procedure sono emesse dalle funzioni preposte, visionate dagli Internal 
Auditor, e verificate e approvate dal Datore di Lavoro. Nel corso del 2017 Geox Retail S.r.l. DOS Italia ha ottenuto il 
mantenimento di tale certificazione. Il Sistema di Gestione della Sicurezza sul Lavoro integrato che si accompagna a tale 
certificazione definisce e regolamenta: 
  le procedure per l’identificazione dei pericoli e della valutazione dei rischi e la definizione dei controlli; 
  il processo di formazione, addestramento e comunicazione; 
  il controllo dei documenti, dei dati e delle registrazioni; 
  le verifiche e gli audit; 
  la prontezza e la capacità di reazione alle emergenze; 
  la gestione degli infortuni, dei mancati infortuni, delle non conformità e delle azioni correttive e preventive; 
  la gestione dei contratti d’appalto; 
  la definizione di obiettivi, programmi e il riesame della direzione; 
  la procedura per il coordinamento e gestione del cambiamento e delle attività straordinarie. 
66 
 