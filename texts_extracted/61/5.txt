GEOX è nata pensando a GEA, la Terra, e a come creare benessere per le persone attraverso l’innovazione, 
la X nel nostro nome.
La mission di Geox è migliorare la vita quotidiana dei propri consumatori attraverso prodotti innovativi che 
garantiscono la traspirazione. La “scarpa che respira” è una percezione, un’idea, una promessa che ﬁn dalla 
sua prima intuizione è diventata il principio cardine della missione di Geox, volta al benessere e al comfort 
assoluto.
In Geox crediamo che l’applicazione di principi etici, di equità e rispetto, di solidarietà, di tutela della persona, 
di sostenibilità e di salvaguardia ambientale siano indispensabili per lo sviluppo duraturo della nostra azienda 
e del mondo in cui viviamo.
La convinzione che anche un semplice paio di scarpe possa migliorare il benessere del mondo e delle 
persone, con il passare del tempo ci ha portati a cercare sempre un modo nuovo e migliore per realizzare 
le nostre collezioni, con una sempre maggiore attenzione verso la qualità dei nostri prodotti, l’ambiente e 
le persone.
Le attività umane stanno minando gli equilibri ambientali e a volte non assicurano la migliore qualità di 
vita possibile per le persone: per questo crediamo che sia imperativo, per ogni azienda, evolvere e porre il 
benessere del pianeta e della società al vertice delle proprie priorità.
Un business di successo nel XXI secolo ha la responsabilità di utilizzare il proprio potenziale per contribuire 
a risolvere le sﬁde ambientali e sociali del nostro tempo.
Per questo motivo, da molti anni abbiamo avviato, un percorso di Innovazione Sostenibile che riguarda tutto 
quello che facciamo, a 360°.  È giunto ora il momento di un coinvolgimento collettivo e vogliamo contribuire 
a una trasformazione del nostro settore, partendo, attraverso la nostra prima Dichiarazione consolidata 
di carattere non ﬁnanziario, dal raccontarvi le piccole e grandi azioni concrete che abbiamo intrapreso, in 
un’ottica di totale trasparenza nei vostri confronti.
 
Mario Moretti Polegato