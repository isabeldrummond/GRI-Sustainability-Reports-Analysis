 
 
 
Geox è uno dei brand che ha deciso di contribuire concretamente alla realizzazione di questo progetto. E’ nato 
così “Geox for Valemour”, un progetto di imprenditoria sociale che è nato per creare un’opportunità di lavoro 
reale per persone con disabilità intellettive, attraverso la realizzazione di vere collezioni in Limited Edition. 
Nell’ambito del progetto “Geox for Valemour”, in occasione della presentazione di ciascuna collezione sono state 
proposte una o più Shopping Bag dedicate alla raccolta di fondi da destinare a progetti dedicati alla formazione e 
inserimento lavorativo sempre di giovani con disabilità intellettiva. 
Geox, consapevole della forza di questo modello, ha deciso di sostenere la diffusione dello stesso anche presso 
altre aziende e realtà non profit. In quest’ottica, nel dicembre 2015 ha lanciato la prima edizione di Geox for 
Valemour Competition. Si tratta di un concorso teso a finanziare progetti di lungo periodo che dimostrino un 
approccio innovativo al mondo non profit prediligendo modelli di imprenditoria sociale a gestioni di tipo 
assistenziale sempre nell’ambito del sostegno della disabilità intellettiva e delle attività svolte, da organizzazioni 
non profit, per favorire la loro inclusione sociale e lavorativa. L’area di interesse sono stati i Paesi in cui sono 
state distribuite le Shopping Bag della collezione Geox for Valemour FW2015: Italia, Spagna, Germania, Francia e 
Regno Unito. Hanno partecipato al concorso 98 organizzazioni non profit italiane e spagnole. Quattro sono stati 
i progetti vincitori ai quali sono stati devoluti i fondi raccolti dalle vendite delle Shopping Bag “Geox for Valemour” 
(€ 100.000): 
  “La Piccola grande impresa, LA CERERIA” di Amici di Gigi San Mauro Pascoli (FC), Italia - per rendere 
autonomi disabili intellettivi grazie alla produzione di candele profumate; 
  “La pasta per l’autismo” di Angsa La Spezia, Italia - per ottenere autonomia grazie alla produzione di 
pasta fresca ed essiccata; 
  “Prove di volo” di Ca Leido di Altivole (Tv), Italia - per dare vita ad un progetto di vita completo e 
integrato, progetto rivolto a persone con autismo; 
  “Integra 21” di Down Lleida, Spagna - per formare ragazzi con disabilità e prepararli al lavoro grazie a 
programmi e metodi specifici. 
Geox ha monitorato insieme alla “Fondazione Più di un Sogno” l’avanzamento dei progetti sopra menzionati, i 
quali si sono completati nel corso del 2017. 
 
89 
 