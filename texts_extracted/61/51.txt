 
 
Il profilo della filiera 
Geox si impegna a costruire e mantenere relazioni basate sulla fiducia con i propri fornitori. È radicata infatti la 
consapevolezza di quanto sia strategica la gestione dei rapporti con i fornitori oltre che nella creazione di valore per i 
clienti al fine di offrire loro il meglio in termini di qualità e stile anche per garantire la tutela di tutti i lavoratori che 
operano nella catena di fornitura e dell’ambiente. È per questo che le relazioni con i fornitori vanno oltre la semplice 
sfera commerciale e si fondano sulla condivisione dei fattori necessari per promuovere e perseguire uno sviluppo 
responsabile e sostenibile del business. Nell’ambito della gestione dei rapporti con i fornitori, Geox ha definito un 
modello evolutivo che si basa sui 4 pilastri riportati di seguito. 
 
Ai propri fornitori Geox richiede elevate performance in termini di costi, qualità, servizio e sostenibilità. 
Costituiscono capisaldi della relazione con i fornitori il Codice Etico di Gruppo, che delinea l’approccio sostenibile 
di Geox al business, e il Codice di Condotta dei Fornitori, i quali vengono condivisi con i fornitori al momento della 
firma di ogni contratto e rimangono comunque a disposizione sul sito internet aziendale con lo scopo di diffondere le 
best practices e allineare le pratiche dei fornitori ai valori e agli impegni etici assunti dal Gruppo. Lo scopo di tali codici è 
quello di stabilire e assicurare che tutti i fornitori del Gruppo rispettino le regole di comportamento in essi stabilite per 
garantire i requisiti minimi in materia di conformità alla legge, etica e integrità nella gestione del business, diritti umani e 
dei lavoratori, salute e sicurezza dei lavoratori, tutela dell’ambiente e impatti sociali in tutte le strutture in cui operano 
i fornitori Geox.  
Il parco fornitori di Geox si suddivide in tre macro categorie: 
  fornitori diretti, ovvero fornitori di prodotti finiti (calzature, abbigliamento, borse e stampi); 
  fornitori indiretti, ovvero fornitori di materia prima nominati (pelli, packaging, suole, accessori e tessuti / 
sintetico e membrane); 
  altri fornitori (c.d. sub contractor). 
 
I Manufacturer, ovvero i fornitori diretti, si avvalgono di una filiera di fornitori nominata da Geox (Authorized Vendors) 
per ciascuna categoria di materiali. Infatti Geox seleziona i materiali da utilizzare in produzione mediante un’attenta 
nomina di fornitori che garantiscono qualità, servizio, sostenibilità e miglior prezzo. In particolare, l’attenzione nella 
ricerca di materiali sostenibili ha portato Geox alla creazione di un’applicazione (GAPP) dove i materiali vengono 
classificati a seconda del loro indice di sostenibilità che fa riferimento ai materiali stessi o al loro ciclo di produzione. 
Inoltre, con specifico riferimento al materiale utilizzato per la produzione delle suole, componente strategica per le 
performance delle calzature Geox, ove un fornitore non sia in grado di garantire la qualità dei materiali prodotti 
internamente, per mancanza di skills o attrezzature, Geox provvede a sviluppare e certificare produttori di materiale 
per fornire i suolifici di cui si avvale. 
 
51 
 