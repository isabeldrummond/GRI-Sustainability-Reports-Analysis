 
Il percorso verso la sostenibilità 
Geox ha avviato da molti anni un percorso orientato alla sostenibilità e all’innovazione che coinvolge in particolare 
diverse aree aziendali: i materiali, il prodotto, l’ambiente e la supply chain. 
 
Geox, per assicurare un adeguato presidio delle tematiche di sostenibilità, ha istituito fin dal 9 dicembre 2005 un 
Comitato Etico, successivamente rinominato nel 2012, in occasione dell’aggiornamento del Codice Etico, Comitato 
per l’Etica e lo Sviluppo Sostenibile con il compito di dirigere e promuovere l'impegno ad una gestione del business 
basata sui principi di etica e integrità.  
Nell’ambito della governance della sostenibilità figura anche il Comitato Controllo e Rischi e Sostenibilità, al quale 
è stata affidata la supervisione delle tematiche di sostenibilità connesse all’esercizio delle attività aziendali, con delibera 
del Consiglio di Amministrazione del 18 gennaio 2018. Esso ha inoltre il ruolo di analizzare e valutare la presente 
Dichiarazione non Finanziaria prima della sua approvazione in Consiglio di Amministrazione. 
 
Il compito di supervisionare e assicurare la predisposizione della Dichiarazione Consolidata di carattere Non Finanziario 
nel rispetto della recente normativa in materia di Non Financial Information ex D. Lgs. 254/2016 è rimesso al responsabile 
della funzione Internal Audit di Gruppo. 
 
La funzione Internal Audit si occupa della gestione e coordinamento degli ambiti di Corporate Social Responsibility, in 
collaborazione con le altre strutture del Gruppo coinvolte a vario titolo nelle diverse attività. 
 
Gli ambiti prioritari di Geox per la sostenibilità 
Nel 2017, il Gruppo Geox ha avviato un processo di analisi di materialità per identificare i temi non finanziari più rilevanti 
per il Gruppo e per i suoi stakeholder, sui quali da un lato porre particolare attenzione e impegnarsi in maniera costante 
e dall’altro definire i contenuti del presente documento in linea con i GRI Standards.  
Attraverso tale processo è stata definita una matrice di materialità che individua gli aspetti più significativi che possono 
generare impatti economici, sociali e ambientali e che, influenzando aspettative, decisioni, valutazioni e azioni degli 
stakeholder, costituiscono le priorità in termini di gestione e rendicontazione in ambito sociale e ambientale. 
L’analisi è stata coordinata dalla funzione Internal Audit con il supporto di una società specializzata, attraverso un 
processo strutturato di valutazione che ha coinvolto il management del Gruppo responsabile dei temi non finanziari 
potenzialmente  rilevanti.  Il  processo  di  analisi  di  materialità  è  stato  strutturato  in  quattro  fasi:
Durante la fase di identificazione sono stati selezionati i potenziali aspetti materiali mediante l’analisi di diverse fonti. 
Le principali sono state:  
  le linee guida per la rendicontazione di sostenibilità GRI Standards e quanto previsto dalla normativa in ambito 
Non  Financial  Information  (D.  Lgs.  254/2016  che  recepisce  la  Direttiva  2014/95/UE,  orientamenti  sulla 
comunicazione di informazioni di carattere non finanziario della Commissione Europea); 
  i documenti aziendali quali, ad esempio, il Codice Etico, il Codice di Condotta dei Fornitori e gli impegni pubblici 
assunti; 
  gli standard/iniziative multi-stakeholder internazionali, fra cui il Global Compact; 
  i documenti esterni quali report di analisi dei cambiamenti di scenario, elaborati fra gli altri dal World Economic 
Forum, il Manifesto della sostenibilità per la moda italiana, report e studi internazionali relativi alle tematiche e 
trend di sostenibilità nel settore moda, questionari di valutazione delle società di rating per l’ammissione a indici 
per l’investimento responsabile; 
  analisi di benchmarking svolta sui principali competitor; 
  attività di media search. 
36 
 