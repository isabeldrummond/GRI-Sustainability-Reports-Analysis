ISTITUZIONI
Per una società che eroga servizi pubblici essenziali, per la maggior parte sottoposti a regolazione da parte di Autorità pubbliche, il 
rapporto con le Istituzioni è essenziale, sia ai fini della pianificazione delle attività che dell’esercizio. Acea, inoltre, rappresenta un at-
tore strategico nella compagine multilivello di soggetti pubblici e privati che contribuiscono a tutelare esigenze di interesse pubblico 
superiori; in ragione di ciò partecipa a gruppi di lavoro di alto profilo istituzionale, in particolare su prevenzione e gestione di eventi 
critici, e garantisce supporto, in casi di emergenza, alle Autorità competenti in materia di salute pubblica, protezione civile e pubblica 
sicurezza. Tra i temi più rilevanti vi è il presidio della minaccia alle reti informatiche dei servizi d’interesse generale. In tale ambito, Acea 
collabora con il Computer Emergency Response Team (CERT) del Ministero dello Sviluppo Economico, le Autorità Network and 
Information Security (NIS) del Ministero dell’Ambiente e il Centro Nazionale Anticrimine Informatico per la Protezione delle Infra-
strutture Critiche (CNAIPIC) del Ministero dell’Interno. Infine, nel 2019, un’importante partecipazione dell’Azienda ad iniziative di 
interesse istituzionale è stata l’adesione alla piattaforma italiana coordinata da ENEA e denominata ICESP (Italian Circular Economy 
Stakeholder Platform), per promuovere l’approccio nazionale all’economia circolare (Italian way for circular economy).
IMPRESA
Il Piano Industriale, aggiornato nell’anno, consolida gli importanti risultati già raggiunti e, confermando i pilastri strategici vigenti, 
pone nuovi e sfidanti obiettivi per il Gruppo. Gli investimenti al 2022 raggiungono la cifra di 4 miliardi – la maggiore impegnata nella 
storia di Acea, con un incremento di ulteriori 900 milioni rispetto alla versione precedente del Piano – di cui 1,7 miliardi in progetti 
direttamente legati ad obiettivi di sostenibilità. Contestualmente, in stretta coerenza con le linee industriali, con i temi materiali e con 
gli obiettivi di sostenibilità dell’Agenda 2030, mediante una capillare partecipazione e condivisione all’interno di Acea, anche il Piano 
di Sostenibilità è stato aggiornato, sia a livello governance (indirizzi in capo alle Funzioni di Holding) che a livello operativo (target di 
Società operative/Funzioni di Holding). Il Gruppo si è sviluppato in tutti i settori di business: nell’idrico, rafforzando la leadership tra-
mite il consolidamento di società nel perimetro di Gruppo e l’avvio del progetto di messa in sicurezza del sistema Peschiera e Marcio, 
nel comparto energetico, con lo sviluppo della produzione da fotovoltaico e della capacità di resilienza della rete elettrica, nella filiera 
ambiente, con iniziative di sviluppo su impianti di recupero e trattamento rifiuti.
Acea pone massima attenzione a mantenere un’infrastruttura organizzativa interna (procedure, regole, assetti) adeguata alle sfide e 
pronta a cogliere le opportunità emergenti dal contesto. A tale istanza risponde, ad esempio, una costante analisi e implementazione 
delle migliori soluzioni organizzative, come la capillarizzazione dei presidi Risk & Compliance all’interno delle Società Operative o 
l’istituzione nelle Società Idriche di Unità preposte ad iniziative di tutela della risorsa idrica. Driver abilitante delle evoluzioni in corso è 
l’innovazione, posta a servizio dei processi aziendali. Nell’anno è stata costituita Acea Innovation, per sviluppare progetti per il Gruppo 
e creare un ecosistema favorevole all’innovazione e alla cultura dell’imprenditorialità, ed è stato siglato un Memorandum of under-
standing con Google Cloud per accelerare l’implementazione dell’innovazione digitale. Da segnalare infine la sottoscrizione, insieme 
con altre 13 imprese e centri di ricerca, del Contratto di rete per la costituzione del primo Centro di ricerca e sviluppo industriale 
italiano impegnato nello sviluppo dell’economia circolare e della sostenibilità ambientale.
AZIONISTI E FINANZIATORI
Il rapporto con i mercati dei capitali garantisce le migliori condizioni grazie ad un’attenta diversificazione delle fonti. Circa il 78% 
dell’indebitamento deriva da operazioni di collocamento obbligazionario. Con riferimento ai finanziamenti bancari, che valgono il 17% 
circa, Acea si rivolge prevalentemente ad operatori istituzionali (BEI, Cassa Depositi e Prestiti) che hanno nella propria missione il 
sostegno a infrastrutture strategiche. Le relazioni con analisti, agenzie di rating creditizio ed investitori vengono presidiate in numero-
se occasioni, su importanti piazze nazionali ed estere come Milano, Londra, Parigi e New York: nell’anno sono stati organizzati incontri 
e roadshow con circa 130 investitori e analisti, in occasione della presentazione dei risultati annuali e infrannuali e della presentazione 
del Piano Industriale 2019-2022. Si consolida la presenza di investitori ESG (environmental, social, governance) che rappresentano 
il 4% del capitale sociale e il 26% degli investitori istituzionali. In ragione di ciò le interazioni di Acea con analisti ESG risultano in 
continuo sviluppo. Nell’anno Acea ha confermato la presenza nell’Ethibel excellence investment register, ha migliorato il proprio 
punteggio (A-) nel Carbon Disclosure Project rientrando nell’area Leadership ed ha mantenuto il rating (C+) da parte di ISS ESG. 
Da segnalare l’ottenimento di Acea del primo sustainability solicited rating, ricevuto dall’agenzia Standard Ethics, con un rating EE- 
(investment grade) ed una visione di lungo periodo positiva.
Acea, infine, è stata valutata nelle performance da parte di importanti analisti di sostenibilità come Sustainalytics, VigeoEiris, Gaia 
Rating e FTSE Russel ESG.
L’IDENTITÀ AZIENDALE 81