Allegato al Bilancio 
Il Consiglio di Amministrazione della Capogruppo è il massimo organo decisionale, supportato dai tre 
Comitati endoconsiliari istituiti: Rischi, Nomine e Remunerazione. Tra i meccanismi interni alla struttura 
esecutiva di Capogruppo sono istituiti ed operano i Comitati di indirizzo, i Comitati di delibera, i Comitati di 
controllo ed i Comitati di verifica andamento. 
Come è emerso anche dall’esito dall’analisi di materialità condotta8, la Corporate Governance è risultata 
un tema di particolare rilevanza perché il buon governo societario – a livello di gruppo e di singola entità - 
rappresenta con la buona organizzazione aziendale e la base di un’azienda sana e prospera. L’assetto del 
gruppo Sella è regolato con il “progetto di governo societario”, mentre, nell’ambito della gestione, l’assetto 
organizzativo prevede che le funzioni aziendali siano definite tramite i mansionari di unità organizzativa, 
ovvero documenti che specificano i motivi per i quali l’unità organizzativa è costituita (mission), di quali 
processi o attività risponde (responsabilità), svolgendo quali azioni (compiti operativi) in relazione a quali 
processi. 
In tema prettamente di governo societario non si sono identificati oggi eventuali rischi generati o subiti: nel 
caso  si  verificassero,  l’organizzazione  prevede  di  fare  riferimento  direttamente  al  Consiglio  di 
Amministrazione della Capogruppo, supportato, in caso di necessità, dal Comitato Rischi.  
In materia di conflitti di interesse i processi sono stati regolamentati dal consiglio di amministrazione della 
Capogruppo e conseguentemente recepiti dai consigli di amministrazione delle Società interessate, 
tramite l’emanazione e il recepimento di appositi documenti normativi, tra cui, in particolare per Banca 
Sella S.p.A., “la Policy di gestione dei conflitti di interesse”, la “Policy e procedure per la gestione delle 
operazioni con soggetti collegati e le Politiche dei controlli interni” la “Procedura per operazioni con parti 
correlate.”  
Esiste inoltre, come da disposizioni normative, la possibilità dell’utilizzo della procedura di “whisteblowing”, 
con segnalazione diretta riservata e tutelata al responsabile della Revisione Interna: in caso di eventi e 
circostanze di elevata gravità e rischio di impatto, esiste la possibilità di attivare, all’occorrenza, il Comitato 
di  Crisi.  In  ogni  caso,  per  segnalazioni  che  provengano  dall’esterno,  vi  sono  i  consueti  canali  di 
comunicazione, quali indirizzi mail oppure il canale dedicato ai reclami a cui si fa riferimento nella sezione 
“Clienti” della presente dichiarazione. 
8 Cfr. paragrafo 1.3	Identificazione	delle	tematiche	materiali	e	degli	stakeholder	.
18