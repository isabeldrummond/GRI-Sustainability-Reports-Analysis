Allegato al Bilancio 
2. Gli Stakeholder
2.1 Relazione con azionisti 
I servizi che si occupano delle relazioni con i Soci, hanno la mission di rappresentare il punto di riferimento 
per gli Azionisti, per soddisfare le loro richieste o esigenze connesse allo status di Socio ed agevolare la 
conoscenza e la comprensione dell’andamento, delle strategie e dei risultati del Gruppo, delle Banche e 
delle Società, con l’obiettivo di rendere i Soci “sostenitori informati” dei progetti e delle realizzazioni del 
Gruppo. Da questa impostazione, completamente orientata al Socio, è nata da alcuni anni la volontà di 
avere un servizio dedicato alla relazione con gli Azionisti. Le best practices maturate e consolidate di 
gestione degli Azionisti di Capogruppo sono state, laddove possibile, estese all’azionariato di Banca Sella, 
andando ad arricchire il set di momenti informativi già previsti normativamente dallo status di emittente 
diffuso di  Banca  Sella. La  centralità dell’Azionista  viene  di volta  in  volta  declinata  in  una  gestione 
professionale e trasparente della relazione, differenziata a seconda della Banca di cui si è azionisti, e si 
concretizza nell’invio di comunicazioni periodiche di aggiornamento sull’andamento, attraverso la costante 
implementazione del sito internet istituzionale (in particolare per Banca Sella), l’organizzazione delle 
assemblee  e  di  eventuali  eventi  ad  hoc  per  gli  Azionisti.  Vengono  inoltre  predisposte  e  inviate 
comunicazioni informative quali una selezione delle principali notizie di stampa che hanno interessato il 
Gruppo Banca Sella e di una rivista aziendale inizialmente in versione cartacea poi evoluta in SellaNews, il 
canale di informazione digitale del Gruppo Banca Sella, per favorire il costante aggiornamento dei Soci 
sulle attività del Gruppo.  
Nella relazione con gli Azionisti si evidenzia l’esigenza di una gestione dell’eventuale rischio reputazionale 
derivante da comunicazioni non adeguate. Questa eventualità viene mitigata e gestita attraverso un 
costante presidio della comunicazione, con il coordinamento e la supervisione delle comunicazioni da 
parte del servizio Comunicazione di Gruppo e, se del caso, con il coinvolgimento della Direzione delle 
singole banche e società.   
Si evidenziano, inoltre, potenziali rischi operativi, in relazione alla gestione delle operazioni con parti 
correlate e delle  informazioni  privilegiate  connesse  allo  status  di emittente  diffuso di  Banca Sella, 
adeguatamente mitigati attraverso l’adozione, di specifici regolamenti e di processi che prevedono 
puntuali attività di verifica e di controllo. 
Le prassi di relazione vengono nel tempo aggiornate ed adattate alle sempre nuove esigenze che gli 
Azionisti manifestano, sia attraverso il contatto diretto con il servizio Relazioni con i Soci, sia attraverso il 
contatto dei servizio centrale con i referenti commerciali degli Azionisti sul territorio che ne diano rilievo al 
servizio centrale. 
Il Servizio mira costantemente a migliorare i propri standard, incrementando e facendo evolvere le diverse 
attività e facendo benchmarking con altre realtà di Sistema. Annualmente viene effettuata inoltre una 
rilevazione, su un campione di soci, circa il gradimento sul servizio reso dalla struttura preposta alla 
33