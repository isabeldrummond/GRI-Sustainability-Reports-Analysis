Allegato al Bilancio 
Sistemi di verifica/audit 
La verifica della corretta funzionalità del servizio Reclami è attribuita in primis al Responsabile del Servizio 
che deve predisporre l’esecuzione di controlli di primo livello. Sono poi previsti controlli a livello di 
Compliance con attenzione alla situazione complessiva dei reclami ricevuti, adeguatezza delle procedure 
interne  e  delle  soluzioni  organizzative  adottate  per  rimuovere  eventuali  carenze  organizzative.  Si 
effettuano altresì verifiche sulla corretta attività della funzione aziendale preposta al trattamento dei 
reclami controllando il rispetto dei tempi normativamente previsti per l’invio delle risposte e la qualità 
delle risposte rese ai Clienti. 
Per quanto riguarda Banca Sella, dai compliance tests svolti sull’attività dell’Ufficio Reclami, sono emersi 
ambiti di miglioramento in merito al rispetto delle tempistiche normativamente previste per le risposte, 
mentre nulla è stato rilevato in termini di qualità delle risposte medesime. 
I PRODOTTI PER LA CLIENTELA 
Oggi  Banca  Sella,  banca  commerciale  del  Gruppo,  è  presente  sul 
territorio italiano con una rete di circa 300 succursali, ed è riconosciuta 
per le sue eccellenze nei settori in particolare del private banking, dei 
sistemi di pagamento, del commercio elettronico e nelle innovazioni e soluzioni digitali. 
La lunga tradizione di Banca Sella è fondata sulla capacità di rinnovarsi e innovare costantemente per 
fornire ai Clienti un servizio sempre migliore e per proporre soluzioni innovative e di qualità. 
La rete commerciale di Banca Sella offre alla propria clientela una completa gamma di servizi e/o prodotti, 
in gran parte propri, ma anche di terzi, come ad esempio in ambito Assicurativo e di Credito al Consumo.  
Particolarmente significativo il numero di soluzioni presenti nel catalogo prodotti, nel quale si annoverano 
diverse soluzioni coerenti con i principi e i valori di attenzione verso gli aspetti sociali e sostenibilità 
ambientale, sia per le famiglie che per le imprese. 
Diverse sono anche le iniziative di sostegno al territorio, in ambito sociale, culturale o economico, tra cui 
ad esempio Milano Unica (partnership tra Banca Sella e “Milano Unica”, il Salone Italiano del Tessile 
dedicato alla presentazione delle collezioni tessili-accessori), la sponsorizzazione di Pallacanestro Biella 
(Sponsorizzazione  società  sportiva  professionista),  VdA  trailers  (Sponsorizzazione  Società  Sportiva 
dilettantistica), Giffoni film festival (Banca Sella Main Sponsor della rassegna cinematografica). 
Il monitoraggio della soddisfazione dei Clienti sui Servizi e Prodotti offerti dal Gruppo è uno degli elementi 
di maggiore attenzione, che Banca Sella monitora attraverso un importante programma di ascolto della 
“voce del Cliente”, sia per misurare la soddisfazione, sia per migliorare nel continuo un servizio di 
assistenza eccellente e affinare l’offerta di prodotti e servizi in modo che rispondano pienamente alle 
variazioni nel tempo delle esigenze e delle necessità della Clientela. 
51