Allegato al Bilancio 
Tra  le  iniziative  rilevanti,  in  ottica  di  miglioramento  della  comunicazione  con  la  Clientela,  riveste 
particolare rilevanza  il  personaggio  di  Capitan  Closer,  divenuta  la  mascotte  istituzionale  usata  per 
veicolare le comunicazioni, anche di natura non specificatamente commerciali.  
Le  attività  di  valutazione  e  monitoraggio  della  soddisfazione  della  Clientela  sono  una  costante 
nel comportamento  di  Consel,  anche  nel  2017  sono  state  attuate  importanti  attività  di  valutazione 
della  “customer  satisfaction”,  mediante  anche  l’invio  di  questionari  per  comprendere  il  grado  di 
soddisfazione e la percezione della qualità del servizio erogato. 
Su questo fronte, ad esempio, in virtù del Protocollo di intesa tra Abi, Assofin e 14 Associazioni dei 
consumatori a cui Consel ha aderito, si è avviato anche il monitoraggio del livello di soddisfazione per 
verificare  la  modalità  di  proposizione  delle  polizze  assicurative  di  credit  protection  presso  la  rete 
distributiva. 
La Società è costantemente impegnata nel tenere sempre alta e vigile l’attenzione circa il mantenimento 
della  buona  immagine  e  reputazione.  La  Direzione  Generale si assume direttamente  il  compito  di 
individuare le azioni più idonee per conseguire ed accrescere tali parametri e di vigilare sulla corretta 
operatività, sia ex ante avvalendosi delle funzioni preposte sia ex post grazie all’internal auditing. 
Particolarmente rilevante è che tutto il personale rispetti le condizioni pattuite, che i comportamenti dei 
singoli addetti verso i Clienti siano caratterizzati dalla dovuta gentilezza, cortesia e disponibilità, che non 
si commettano  errori  operativi  e,  laddove  si  siano  commessi,  si  provveda  ad  informare  la 
funzione competente e farsi carico di una sollecita sistemazione.  
Anche la scelta delle controparti con cui la società stabilisce rapporti è condizionata da un attento esame 
di sana e affidabile moralità delle stesse, in coerenza con i principi e i valori di Gruppo, nei quali si invita a 
rinunciare a qualsiasi relazione ed affare con soggetti che non siano in possesso di tali requisiti. 
Va altresì citato il contributo fornito dall’esame dei reclami dei Clienti, all’importanza che la società 
attribuisce ad essi ed ai tempi di risoluzione. I reclami e le soluzioni adottate sono anche oggetto di 
trattazione nelle adunanze del Consiglio di Amministrazione. 
L’attività dell’Ufficio Reclami di Consel è disciplinata da apposita procedura che recepisce le indicazioni 
della Capogruppo sulla specifica materia, che ha anche messo a disposizione una piattaforma informatica 
centralizzata per censire, catalogare, classificare e gestire il ciclo di vita dei reclami.  
Easy Nolo offre soluzioni di incassi e pagamenti per avvicinare i Clienti 
al mondo dei servizi digitali di Payments & Banking e contribuisce, 
attraverso soluzioni tecnologiche innovative, alla crescita del business 
delle imprese, aiutandole nella progressiva digitalizzazione dei loro processi, all’ampliamento dei canali di 
vendita,  all’allargamento  dei  loro  mercati,  e  supportandole  verso  una  crescente  ed 
approfondita conoscenza dei loro Clienti.  
60