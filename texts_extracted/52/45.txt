Allegato al Bilancio 
Nella Branch indiana non sono presenti organizzazioni sindacali e non vi sono accordi siglati. Nella società 
rumena è presente un contratto collettivo aziendale siglato con i rappresentanti dei lavoratori. 
Il preavviso concesso in occasione di eventuale cessione di ramo d’azienda, se coinvolge una sola società 
del Gruppo, è quello previsto dalla legge italiana ovvero 25 giorni (c.c. art. 2112 cod.civ e art.47 legge 
428/90); se invece si tratta di rilevanti riorganizzazioni che coinvolgono due o più società appartenenti del 
Gruppo, il preavviso previsto dalla normativa di settore è pari a 50 giorni (art. 17, 20 e 21 CCNL del Credito). 
Nella realtà estera di Selir il numero minimo di giorni di preavviso da dare ai dipendenti in caso di 
cambiamenti operativi significativi è di 20 giorni lavorativi e sono stabiliti dalla legge.  
Salute e sicurezza
La contrattazione di secondo livello di Banca Sella, di Banca Sella Holding, di Sella Gestioni, di Consel, e di 
Banca Patrimoni Sella & C. ha al proprio interno una norma, in tema di sicurezza, che si limita a far rimando 
al D.lgs. 81/08 applicabile in materia. In particolare, si tratta dell’art. rubricato “GARANZIE VOLTE ALLA 
SICUREZZA DEL LAVORO”.  
Il tema “Salute e Sicurezza” è normativo ed è regolato dal D.Lgs.81/08, che prevede, oltre alla formazione 
obbligatoria per legge, un’informativa a tutti i dipendenti. Inoltre molti dei dipendenti sono sottoposti a 
sorveglianza sanitaria (ad esempio i videoterminalisti) con relativi protocolli sanitari da seguire, ovvero 
l’attuazione di visite mediche periodiche. 
Anche il D.Lgs. 231/2001 indica il tema “Salute e Sicurezza” tra i presidi. Il Servizio Prevenzione e Protezione 
risponde direttamente al CEO, in qualità di Datore di Lavoro ai fini D.Lgs 81/08 ed esiste una policy 
applicata a livello di Gruppo che prevede il rispetto di tutti i servizi e i ruoli previsti dalla normativa. Nel 
Gruppo non risultano mansioni che comportino alti rischi di malattie specifiche, è stata comunque 
effettuata la valutazione del rischio per tutte le mansioni, ed alcune di queste, come già riportato, ad 
esempio i videoterminalisti o i carrellisti (archivio) comportano una sorveglianza sanitaria (visite mediche 
periodiche). Non sono stati fatti accordi specifici con le organizzazioni sindacali in tema di salute e 
sicurezza, se non quelli per l’elezione degli RLS (Rappresentanti dei Lavoratori per la Sicurezza). Oltre agli 
adempimenti normativi, in aggiunta alla Valutazione Rischio Stress Lavoro Correlato si è istituzionalizzato 
il servizio di supporto psicologico post rapina per i colleghi che subiscono eventi criminosi. Come previsto 
dal D.Lgs. 81/08 si procede alla redazione del DVR (Documento di Valutazione del rischio) per ogni stabile, 
sito, ufficio o succursale e per tutte le mansioni ivi comprese. Il Gruppo utilizza il sistema di gestione 
certificato INAIL. 
Nel rispetto della normativa in tema di salute e sicurezza di tutta la forza lavoro del Gruppo in Italia vengono 
previste: 
-visite preventive e periodiche sanitarie finalizzate alla tutela dello stato di salute e sicurezza dei lavoratori
in relazione all’ambiente di lavoro, ai fattori di rischio professionali e alle modalità di svolgimento dell’attività
lavorativa;
46