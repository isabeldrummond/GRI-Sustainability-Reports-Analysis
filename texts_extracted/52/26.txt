Allegato al Bilancio 
Da sempre il Gruppo Sella fonda il proprio sviluppo sull'innovazione quale mezzo per servire meglio la 
Clientela, migliorare i processi ed anticipare le risposte alle sfide future. Un approccio che si riverbera 
inevitabilmente anche nei territori ove opera, contribuendo positivamente sia allo sviluppo economico che 
a quello sociale. In particolare, data la pervasività degli effetti della rivoluzione digitale in tutti gli ambiti della 
vita (dalle attività private a quelle economiche e sociali), il Gruppo Sella, oggi come nel passato, coglie con 
favore  ed  entusiasmo  le  importanti  opportunità  dei  cambiamenti  strutturali  del  mondo  finanziario, 
concorrendo con proprie iniziative alla trasformazione in corso, anticipando o adeguandosi a: 
 
innovazioni tecnologiche (mobile, cloud, intelligenza artificiale, block chain, big data analysis, 
chatbot, etc); 
 
nuove  aspettative  dei  Clienti  (real-time,  omni-channel,  iper-personalizzazione, 
customer centricity,..); 
 
cambiamenti normativi (PSD2); 
 
competizione con nuovi player anche non strettamente finanziari. 
L’approccio  all’innovazione  del  Gruppo  si  concretizza  sempre  nella  sua  capacità  di  individuare  le 
opportunità per essere first mover in ambiti specifici, nonché al saper cogliere con apertura e rapidità le 
sollecitazioni e le possibilità che provengono dai cambiamenti tecnologici, demografici e sociali. 
Per questo motivo si procede di volta in volta all’analisi dei rischi specifici connaturati con il progetto in 
corso, piuttosto che definire “ex ante” eventuali rischi riconducibili in modo generico e generalizzato 
rispetto al tema generale. 
Con la stessa attenzione, l’attività di confronto con il sistema esterno viene effettuata con regolarità 
direttamente dalle aree organizzative owner dei processi, attraverso la partecipazione a seminari e 
convegni esterni o a gruppi di lavoro tematici interaziendali, attraverso la collaborazione con università ed 
istituti di ricerca o anche grazie a uno studio continuo, ad attività di ricerca e azioni di networking. 
La  sfida  in  corso  non  può  tuttavia  prescindere  da  una  coerente  evoluzione  e  trasformazione  del 
funzionamento organizzativo di tutto il Gruppo, proseguendo in diversi casi nel percorso già intrapreso, 
oppure in altri casi avviando nuove importanti trasformazioni in specifici ambiti organizzativi interni, a 
partire dalle politiche di gestione e sviluppo del personale, alla produttività individuale, all’efficienza dei 
processi, alla gestione degli immobili nonché alla sostenibilità dei consumi. 
Open Banking 
Connettività diffusa, mobilità, cloud computing, tecnologia user friendly hanno comportato un’evoluzione 
nell’accesso da parte della Clientela ai servizi bancari, nuovi modelli di relazione interpersonale e, di 
conseguenza, una crescente digitalizzazione dei servizi, dei processi e della multicanalità relazionale. 
Open  Banking  (insieme  di  interfacce  atte  a  permettere  l’accesso  controllato  a  servizi  del  sistema 
informativo di Gruppo da parte di terzi, quali Startup e Aziende) e Light Banking (soluzioni di pagamento e 
moneta elettronica offerti da operatori puramente digitali e non bancari) si pongono come una nuova 
spinta commerciale. Nel 2017, a fine dicembre, è nata Sella Open Fintech Platform S.p.A., che ha pertanto 
iniziato la sua operatività nel 2018, società facente parte del Gruppo Banca Sella, posseduta al 100% da 
27