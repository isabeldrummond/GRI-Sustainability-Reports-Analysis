Allegato al Bilancio 
Dopo il lancio nel febbraio 2015 come main sponsor della Social Media Week di Milano, HYPE, prima 
piattaforma di servizi “as-a-challenger bank” nel panorama Italiano, ha contribuito all’affermazione di un 
mercato oggi sempre più promettente e alla definizione di standard di design, di comunicazione e di 
tecnologia adottati da competitor italiani ed esteri. Il grande interesse suscitato dai Clienti Italiani ha reso 
HYPE uno dei servizi digitali più conosciuti e utilizzati, soprattutto da chi è alla ricerca di uno strumento 
semplice, innovativo e smart con cui gestire comodamente spese, acquisti e risparmi direttamente dal 
proprio smartphone. Ma non solo, grazie alla carta di pagamento collegata al conto di moneta elettronica 
e all’abilitazione dei pagamenti con Apple® Pay HYPE è oggi la prima scelta anche per chi è alla ricerca di 
uno strumento di pagamento conveniente e flessibile. 
HYPE può essere sottoscritto dai 12 anni in su ed è richiedibile direttamente online; nel caso di 
minorenni occorre il previo consenso di un genitore. Queste caratteristiche distintive hanno permesso ad 
HYPE di superare i 100.000 Clienti in Italia nel corso del 2017, anche grazie al passaparola degli utilizzatori, 
sempre più veri e propri ambassador del prodotto. 
Sella Venture 
L’attività del Gruppo Banca Sella nel venture capital si è sviluppata nel tempo a partire dagli anni 2000, 
principalmente  attraverso  investimenti  in  fondi  di  venture  capital  (Jupiter),  attività  di  advisory  e 
mentorship tramite l’attività più recente svolta da SellaLab dal 2013, investimenti diretti in startup. 
Al fine di cogliere le opportunità che tale settore offre e implementare l’attività di investimento nel venture 
capital, a fine 2015 si è ritenuta opportuna un’evoluzione della struttura con la creazione di un servizio 
dedicato a tali attività, Sella Ventures, nell’ambito dell’Area Finanza di Banca Sella Holding.  
Nel 2017 il Gruppo Sella risulta essere uno degli attori bancari più attivi all’interno del panorama italiano del 
venture capital. Rispetto alla dotazione iniziale di Sella Ventures di 30 milioni, a fine esercizio risultano 
investiti circa 26 milioni di euro, sia indirettamente in fondi di venture capital sia direttamente in startup, 
PMI, incubatori e società del settore. Il focus geografico è prevalentemente europeo, ma comprende anche 
alcuni veicoli di investimento basati negli Stati Uniti. 
L’attività di investimento di Sella Ventures, in stretta correlazione con SellaLab e il Fintech Open District, si 
pone gli obiettivi di: 

offrire un punto di vista privilegiato su nuovi mercati e tecnologie, per mezzo dell’individuazione ed
analisi di nuove opportunità di investimento da parte di un team di gestione dedicato;

individuare nuove direzioni strategiche tentando di anticipare le dinamiche evolutive del mercato;

garantire un ritorno finanziario dell’investimento operando in settori contigui (attraverso fondi e
investimenti diretti) o differenziali (attraverso fondi) rispetto a quello in cui opera il Gruppo;

creare un’offerta alternativa di investimenti.
31