Allegato al Bilancio 
Nel corso del 2017 sono state lavorate pratiche per 279 Clienti certificati con Rating di legalità. Il rating di 
legalità è volto alla promozione e all’introduzione di principi di comportamento etico in ambito aziendale, 
tramite l’assegnazione di un “riconoscimento” indicativo del rispetto della legalità da parte delle imprese 
che ne abbiano fatto richiesta e, più in generale, del grado di attenzione riposto nella corretta gestione del 
proprio business. All’attribuzione del rating l’ordinamento ricollega agevolazioni per l’accesso al credito 
bancario. 
Finanziamenti INNOVFIN con garanzia FEI -> destinato alle PMI come definite dalla normativa comunitaria 
ovvero imprese che hanno fino a 250 dipendenti e fino a 50 milioni di fatturato annuo, è finalizzato a 
finanziare investimenti durevoli, attivo circolante e acquisizione di aziende da imprese stabilite ed operanti 
in Italia che rispettino almeno uno dei criteri in tema di Ricerca ed Innovazione. Le imprese beneficiano 
della garanzia pari al 50% dell’importo erogato da parte del FEI (Fondo Europeo per gli Investimenti). Il 
numero pratiche nel 2017: 55 per controvalore € 29.843.000. 
Segnaliamo inoltre il Fondo di garanzie prima casa (Protocollo di Intesa tra ABI e il Ministero dell’Economia 
e delle Finanze) a cui Banca Sella ha aderito in data 11/03/2015 che si pone l’obiettivo di favorire l’accesso 
al credito da parte delle famiglie per l’acquisto dell’abitazione principale. Numero pratiche nel 2017: 48 per 
controvalore € 4.590.000. 
A fronte della storica sensibilità del Gruppo verso tematiche sociali e ambientali, si valuterà un ulteriore 
intervento di potenziamento delle azioni specifiche in quella direzione, anche in relazione all’evoluzione 
normativa in corso in sede europea per ciò che riguarda più nello specifico la decarbonizzazione dei bilanci 
(introduzione di un green supporting factor e social supporting factor). 
Di fatto, i parametri sociali ed ambientali nell’attività di business assumono sempre più rilevanza grazie alla 
progressiva trasformazione da “elemento di attenzione” a pratica globale e riconosciuta, tanto quanto 
l’innovazione tecnologica, nel solco di una evoluzione verso un modello di sviluppo etico e sostenibile. La 
responsabilità di uno sviluppo sostenibile è di fatto attribuita sempre più anche alle imprese e ai cittadini, 
ed ha impatti diretti sulla reputazione e sul legame con il territorio. 
Offerta Conti Correnti e Sistemi di Pagamento 
L’offerta dei Conti Correnti e delle Carte di pagamento (Cirrus Basic) prevede in particolare per i 
consumatori più svantaggiati un prodotto di base che, estendendo quanto richiesto dal dettato normativo, 
ne  favorisce  l’operatività  bancaria  grazie  a  condizioni  economiche  particolarmente  vantaggiose.  In 
particolare, tutti i servizi previsti da convenzione normativa sono offerti inclusi nel canone, senza i costi 
aggiuntivi a consumo che la normativa stessa prevede (ad esempio, tutti i bonifici sono gratuiti e non solo 
i 6 previsti dalla convenzione, così come i prelievi ATM presso altre Banche). 
Sul fronte ambientale è stata elaborata un’offerta di Conto Corrente dedicata alle Cooperative e ai 
Consorzi operanti nel settore agricolo e forestale, con canone agevolato. 
54