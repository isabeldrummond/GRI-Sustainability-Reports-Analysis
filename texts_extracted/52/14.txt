Allegato al Bilancio 
Attualmente  non  esiste  un  processo  formale  per  comunicare  specificamente  criticità  in  temi  di 
sostenibilità. In generale può essere utilizzata la procedura del “Ciclo del Controllo” (“CICO”) per il 
 
censimento criticità.
1.4 Identità e brand management 
Il  periodo  storico  che  stiamo  attraversando  evidenzia  straordinarie  opportunità:  in  un  mondo 
interconnesso e digitale, è necessario sapersi adattare e trasformare in un’azienda capace di competere 
in questo nuovo scenario. Questa trasformazione richiede anzitutto che siano modificati gli elementi della 
nostra identità, aggiornando i valori a cui fare riferimento e identificando una purpose in cui sapersi 
riconoscere, che sia capace anche di attrarre nuovi talenti che si uniscano alla squadra del Gruppo Sella. 
L’elemento di sintesi della nuova identità, rappresentato dal nuovo Brand “Sella”, ha richiesto una 
trasformazione, avviata al termine del 2017, che nel quadro del Piano Strategico permetterà di cogliere la 
sfida internazionale e il modello di banca basato sull’intermediazione.  
Nel  Gruppo  Sella  la  responsabilità  del  coordinamento  operativo  di  branding  è  presidiata  ed  ha 
responsabilità operative cross-societarie, e viene concretizzata in specifici meccanismi organizzativi 
all’interno dei quali, oltre al CEO della Capogruppo che ne coordina i lavori, siedono anche i membri della 
Direzione Generale, nonché funzioni di staff (Comunicazione, Marketing e Media Relations).  
Nel corso del 2018 saranno definite policy, regolamenti e procedure valide per tutto il Gruppo Sella, anche 
al fine di rafforzare ancora di più i presidi già ora attivi sui potenziali rischi, in genere di tipo reputazionale 
e/o di copyright e tutela dei marchi del Gruppo nel mondo. 
1.5 Governance del Gruppo, modello di organizzazione e gestione 
Banca Sella Holding è la società Capogruppo controllante il Gruppo Bancario denominato “Gruppo Banca 
Sella” ed ha sede in Piazza Gaudenzio Sella in Biella. Il Gruppo Sella opera principalmente in Italia; la 
principale controllata, Banca Sella S.p.A., si avvale di una branch indiana specializzata nella produzione di 
software; inoltre il Gruppo comprende una società di servizi e sviluppo software con sede in Romania (Selir 
S.r.l.).
”L’assetto proprietario, che fin dal 1886 ha sempre caratterizzato l’impresa, ne ha altresì determinato 
l’assetto di governance, favorendo il mantenimento nel tempo di quei valori e principi alla base di un 
prudente modo di fare banca, orientato alla stabilità e sostenibilità dello sviluppo nel lungo periodo, basato 
sul saper fare l’interesse del Cliente, curando un’attenta assunzione e gestione del rischio.
L’esercizio del buon governo societario richiede una struttura societaria che realizzi al meglio la relazione 
di coerenza necessaria tra assetto proprietario ed assetto di governance, la cui presenza costituisce 
premessa e fondamentale fattore di successo dell’impresa.
Il sistema di amministrazione tradizionale, adottato per tutte le società del Gruppo, prevede la nomina 
diretta da parte dell’assemblea dei soci dell’Organo con funzione di supervisione strategica e dell’Organo
15