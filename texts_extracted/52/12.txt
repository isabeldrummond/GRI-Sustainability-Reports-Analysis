Allegato al Bilancio 
di  business  che  si  debbono  caratterizzare  commercialmente  anche  per  il  rispetto  dell’etica  e il 
comportamento  responsabile”.  
Il Comitato Etico, che si riunisce di norma ogni due mesi circa, ha funzioni consultive e propositive, ma 
non opera di propria iniziativa e non ha una delega in proposito. È formato da componenti interni al 
Gruppo Sella,  ma  può  avvalersi  di  esperti  esterni  per  l’analisi  di  problematiche  specifiche:  con 
riferimento  alla  dichiarazione  di  carattere  non  finanziario,  non  sono  emersi  temi  specifici  che  il 
Comitato  Etico  ha  avuto l’onere  di  affrontare.  Il  Codice  Etico  contiene  riferimenti  alle  tematiche 
economico,  ambientali  e  sociali  sebbene  ad  oggi,  all’interno  del  Gruppo  Sella  non  sia  stata 
formalizzata  una  specifica  delega  sulle tematiche di cui alle disposizioni del D.Lgs. 254/2016. Nel 
corso del 2017 non sono state adottate misure specifiche per sviluppare e migliorare la conoscenza 
collettiva  di  argomenti  ESG  2,  sebbene  già  a  partire  dal  2004  veniva  redatta  la  Relazione  sulla 
Responsabilità  Sociale.  La  predisposizione  della  Dichiarazione non Finanziaria ex D.Lgs. 254/16 ha 
sicuramente sensibilizzato il Gruppo Sella, favorendo la focalizzazione sulle relative tematiche rilevanti.  Il 
Gruppo Sella non aderisce o partecipa a progetti o associazioni che abbiano un particolare focus sulla 
sostenibilità, sebbene nel corso del 2017 abbia aderito al gruppo di lavoro “ABI Consumer Bank e 
sostenibilità”.  
1.3 Identificazione delle tematiche materiali e degli stakeholder 
Il concetto di materialità è un principio fondamentale degli standard di riferimento per il reporting di 
sostenibilità  redatti  dal  Global  Reporting  Initiative  (GRI)3  ed  è  ripreso  nelle  linee  guida  dell’Unione 
Europea4 sul reporting non finanziario e nell’atto di emanazione della CONSOB  del 18 gennaio 2018. Sulla 
base degli Standard GRI, con il termine materialità ci si riferisce all’identificazione di quei temi che: 
•
riflettono gli impatti economici, ambientali e sociali significativi dell’organizzazione; e/o
•
influenzano in modo sostanziale le valutazioni e le decisioni degli stakeholder.
La determinazione della materialità costituisce quindi il primo passo per la definizione del processo di 
reporting delle informazioni non finanziarie. Per ciascuna tematica individuata come “materiale” sono stati 
valutati i potenziali rischi/opportunità di business, i possibili impatti sugli stakeholder esterni e interni e 
sulle strutture aziendali in un’ottica di lungo periodo. Ciò ha permesso di definire anche la struttura di 
reporting e le disclosure gestionali correlate a ciascun tema della Dichiarazione non Finanziaria, con 
l’obiettivo di offrire agli stakeholder una rappresentazione completa delle performance. Nell’ illustrazione 
che segue, viene rappresentato il risultato dell’analisi svolta, la matrice di materialità di Gruppo Sella. 
2   
ESG: Environmental, Social And Governance
3 Global Reporting Initiative - Sustainability Reporting Standards 2016 
4 Commissione Europea - Orientamenti sulla comunicazione di informazioni di carattere non finanziario (Metodologia per la comunicazione 
di informazioni di carattere non finanziario) 
13