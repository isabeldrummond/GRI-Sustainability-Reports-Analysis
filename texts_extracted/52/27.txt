Allegato al Bilancio 
Banca Sella Holding, specializzata in partecipazioni nel settore dei servizi e sistemi di pagamento e nei 
settori delle soluzioni tecnologiche digitali applicate al mondo della finanza personale e del fintech. Motori 
principali della nuova area sono la società Easy Nolo e SellaLab. Sono infatti pianificate nel corso del 2018 
– e in corso di perfezionamento alla stesura della presente relazione – alcune operazioni societarie interne 
al Gruppo, come il conferimento in Sella Open Fintech Platform della partecipazione di controllo in Easy 
Nolo, con la piattaforma tecnologica Hype e il Coordinamento Commerciale della Rete Agenti, e di Sella 
Lab.
SellaLab 
SELLALAB è una piattaforma di innovazione rivolta a startup consolidate e aziende corporate con 
l’obiettivo di supportare i processi di open innovation e trasformazione digitale. SELLALAB nasce a Biella 
nel 2013, su iniziativa del Gruppo Banca Sella, con l’obiettivo di diffondere e supportare l’innovazione, 
essendo questa oggi l’asse portante dello sviluppo e della crescita dell’economia e dei territori, oltre per 
dar vita al proprio progetto di “corporate innovation”. Oggi SELLALAB ha sede a Biella, Torino, Milano, 
Lecce e Salerno. 
SELLALAB, con la sua attività di scouting e la collaborazione con i principali attori dell’ecosistema 
dell’innovazione in Italia e all’estero (acceleratori, università, fondi venture capital, programmi dedicati, 
etc…), vede ogni anno alcune centinaia di progetti di startup: l’output di questa selezione continua, viene 
messo a fattor comune delle imprese dei territori con cui SELLALAB opera per supportarne l’innovazione. 
Relativamente agli spazi fisici questi sono adibiti, secondo un modello di co-working, a startup consolidate 
e professionisti del territorio, per dare vita a nuove connessioni e nuovi business. Partendo da questo, e 
attraverso un’importante attività formativa su temi quali trasformazione digitale, comunicazione e industry 
4.0, ogni luogo diviene così punto di incontro per tutti coloro che sono attenti ai temi di imprenditorialità, 
futuro e innovazione. Sono luoghi studiati e strutturati per favorire le connessioni e le relazioni, mettendo 
a disposizione sale riunioni, wi-fi gratuito, salotti per gli incontri con i Clienti e, ovviamente, il supporto e la 
consulenza bancaria offerta da Banca Sella. 
SELLALAB svolge quindi un ruolo di facilitatore e abilitatore di un ecosistema, rivolgendo ogni sua attività 
allo sviluppo delle imprese e al territorio. 
Nel 2017 l’attività di SELLALAB ha generato un indotto di 3.277 nuovi Clienti, avviando progetti importanti 
come la piattaforma Platfr.io e il Fintech District, veicolando il brand in 124 eventi dove Sellalab ha avuto un 
ruolo attivo. Inoltre ha collaborato per la valutazione di 76 pratiche di credito verso startup innovative, ha 
veicolato 275 candidature dal sito sellalab.com e svolto attività di ricerca e sviluppo/consulenza sia per il 
Gruppo Banca Sella sia per aziende terze, alcuni tra questi sono, Conio, The RockTrading e MistralPay, 
Marketplace Gestpay, Voice Banking, sito di gruppo, GBS News, Osservatori di innovazione su Iot e 
Regtech. Inoltre sono stati effettuati 9 workshop di innovazione rivolti ai colleghi delle aree di business e 
delle Società del Gruppo. 
28