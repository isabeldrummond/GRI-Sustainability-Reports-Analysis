Allegato al Bilancio 
Non conformità per il profilo della sicurezza dei prodotti e servizi  
Nel corso del 2017 sono emersi alcuni residuali episodi di non conformità a regolamenti e/o codici di cui il 
Gruppo Banca Sella si è dotato, sui quali si è peraltro immediatamente intervenuti, in materia di sicurezza 
dei  nostri  prodotti  e  servizi,  tra  cui  una  apertura  di  conto  con  documentazione  falsa,  alcuni 
utilizzi fraudolenti  (ipotesi  di  clonazione  o  contraffazione  di  strumenti  di  pagamento),  alcune 
ipotesi  di segnalazioni in centrali rischi non corrette (tempestivamente corrette). L’interessamento degli 
Organismi  di  Vigilanza  ad  alcuni  casi  di  non  conformità  sopracitati  non  ha  avuto  conseguenze, 
prendendo atto delle avvenute correzioni.
Non conformità riguardanti comunicazioni di marketing (anche trasparenza)  
In  materia  di  conformità  alle  comunicazioni  di  marketing  (anche  trasparenza),  nel  corso  del  2017 
sono emerse pochissime segnalazioni di casi nei quali cui il Cliente ha lamentato la mancata/errata 
ricezione di alcune  comunicazioni  della  Banca  tra  cui  ad  esempio  alcune  comunicazioni  recettizie 
di  modifica unilaterale delle condizioni economiche del conto, oppure casi di richieste documentali non 
riscontrate nei tempi previsti dalla normativa. 
Reclami fondati relativi a violazioni della privacy 
Non emergono segnalazioni fondate su reclami relativi a presunte violazioni della privacy, ad eccezione 
di un solo caso nel quale fu segnalato un invio di una comunicazione ad un soggetto diverso dal titolare 
del conto. In questo specifico caso, il soggetto risultava abilitato sul conto in una data antecedente al 
2001, per cui non era stato possibile recuperare nei tempi la relativa autorizzazione scritta. 
Consel  non ha registrato nel corso del 2017 reclami relativi  a  violazioni  della  privacy dei Clienti e 
perdite dei dati dei Clienti. Mentre vi sono stati una decina di reclami legati alla corretta gestione dei 
consensi espressi  sulla  privacy  (ad  es.  un  Cliente  lamentava  la  ricezione  di  continue  offerte 
commerciali  con richiesta  di  cancellazione  dei  suoi  dati  dal  nostro  data  base)  e  154  reclami  di 
segnalazioni  SIC  (attinenti  comunque  alla  materia  privacy).  In  questo  caso,  si  precisa,  la 
contestazione riguarda quasi sempre la mancata  ricezione  del  mancato  preavviso  di  segnalazione 
piuttosto che errate contribuzioni legate a perdite di dati dei Clienti. 
In Biella Leasing non sono state individuate non conformità riguardanti le comunicazioni di marketing. 
Non sono stati individuati reclami relativi a violazioni di privacy e perdite dati dei Clienti.  
Sella Gestioni gestisce i reclami, dalla ricezione, all’analisi sulla sussistenza e liceità degli stessi, fino alla 
formalizzazione  ed  invio  delle  risposte  ai  Clienti.  Nel  corso  del  2017  non  si  segnalano  non 
conformità riguardanti le comunicazioni di marketing.  
Rischi 
I rischi, operativi e reputazionali, connessi ai reclami ricevuti da Banca Sella sono monitorati nell’ambito 
del questionario RSA compilato dall’ufficio Reclami Banca Sella in collaborazione con il Risk Management. 
50