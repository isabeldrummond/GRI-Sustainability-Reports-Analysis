Allegato al Bilancio 
Il Gruppo gestisce lo smaltimento dei rifiuti: 

Normali: con raccolta differenziata per il tramite delle varie aziende municipalizzate;

Speciali: avvalendosi di aziende autorizzate sia per i toner con passaggi programmati (RIECO) che
per l’occasionale smaltimento di mobili, sedie, componenti elettronici.
2.5 La catena di fornitura 
La consapevolezza che i fornitori di qualità sono un valore per il Gruppo e ne concorrono al buon 
andamento è alla base dei principi di condotta nella relazione con loro. Il Gruppo adotta un atteggiamento 
basato sulla fiducia, improntato all’ascolto e al confronto che coinvolga i fornitori in un ruolo proattivo al 
fine di migliorare le relazioni ed i servizi forniti. 
Le Società del Gruppo devono attenersi, nell’organizzare ed eseguire i rispettivi processi di acquisto, ai 
principi e alle regole contenuti nella Policy Acquisti emanata dalla Capogruppo Banca Sella Holding. 
La Policy Acquisti è destinata a tutte le Società del Gruppo Banca Sella e ha l’obiettivo di: 

stabilire i principi, le regole  e i limiti che devono essere osservati da coloro che propongono,
valutano, autorizzano, effettuano o effettuano controlli sugli acquisti nell’ambito del Gruppo;

definire un iter di autorizzazione e/o di espressione di parere sugli acquisti che, nel rispetto delle
specificità e delle autonomie delle singole Società, consenta una efficace ed efficiente gestione
dei costi e degli investimenti nonché un puntuale controllo amministrativo, gestionale e contabile
degli acquisti sostenuti.
Il Gruppo si è dotato di un iter volto ad uniformare il processo degli acquisti presso tutte le Società. Le 
attività di scelta dei fornitori sono improntate alla ricerca della massimizzazione dei vantaggi per il Gruppo 
Banca Sella adottando il sistema di confronto competitivo delle caratteristiche tecniche ed economiche 
delle offerte presentate dai fornitori selezionati. 
Il processo adottato consente di acquisire alle migliori condizioni di mercato prodotti e servizi che 
soddisfino specifici requisiti di funzionalità e qualità. Ci impegniamo a rispettare politiche aziendali che 
improntano le relazioni alla massima correttezza, soprattutto nella gestione e conclusione dei contratti, 
evitando situazioni di conflitto di interessi personali. I dipendenti non accettano, per sé e per altri, vantaggi, 
regali o altre utilità, neanche in occasione di festività. 
A mitigazione del rischio, per i fornitori ritenuti critici (fornitori principali per fatturato, strategicità o 
complessità della fornitura), è prevista una verifica delle referenze e della solidità attuale e prospettica, 
l’avvicendamento  (rotazione)  dei  fornitori,  contenimento  della  concentrazione  di  acquisti  su  singoli 
fornitori. 
Il  Gruppo  riconosce  ai  fornitori,  in  possesso  dei  requisiti  individuati  dalla  normativa  interna,  pari 
opportunità di partecipazione alla selezione e pari disponibilità delle informazioni necessarie a presentare 
67