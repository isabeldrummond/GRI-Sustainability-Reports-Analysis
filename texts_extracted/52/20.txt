Allegato al Bilancio 
I rischi del Gruppo bancario 
Rischio di riciclaggio: la funzione Antiriciclaggio della Capogruppo, svolge attività di coordinamento delle 
funzioni antiriciclaggio delle società del Gruppo: le attività di controllo di secondo livello condotte nel 2017 
hanno riguardato principalmente la valutazione di rischio ex ante di nuovi prodotti o processi prima della 
loro messa in produzione; la produzione, controllo e trasmissione mensile ad UIF dei dati statistici 
concernenti le registrazioni contenute nell’Archivio Unico Informatico ed il monitoraggio della lavorazione 
delle posizioni inattese evidenziate dall’apposita procedura entro i termini previsti dalla normativa interna. 
Rischio di Compliance: la Funzione di Compliance, è responsabile di presidiare la gestione del rischio di 
non conformità alle norme sia di etero-regolamentazione (leggi, regolamenti, disposizioni delle autorità di 
vigilanza) sia di auto-regolamentazione (normativa interna, codici di condotta, codici etici, ecc.). Essa 
governa un processo trasversale e polifunzionale che riguarda molti aspetti della vita aziendale. In Banca 
Sella Holding è operativa la Funzione GBS Compliance, permanente ed indipendente e parte integrante 
del Sistema dei Controlli Interni. Inoltre, le Società del Gruppo Sella, per cui vige uno specifico obbligo 
normativo, hanno istituito la Funzione di Compliance e/o nominato il Responsabile di Compliance.  
Rischio legale: La normativa interna del Gruppo Sella, recepita dal Consiglio di Amministrazione delle 
Banche, stabilisce l’obbligo di utilizzare schemi contrattuali i cui contenuti rispondano, quanto più possibile, 
a caratteristiche di standardizzazione preventivamente valutate dalle preposte strutture a livello di 
Gruppo. L’ufficio Servizi Legali di Banca Sella è il punto di riferimento in ordine alla predisposizione e 
disamina di bozze contrattuali, alla redazione di pareri legali, alla disamina di problematiche giuridiche e 
relativa consulenza, per le società del Gruppo Banca Sella.  
Rischio di credito: Le politiche creditizie ed i processi di erogazione e monitoraggio del credito sono definiti 
in modo da coniugare risposte positive alle esigenze della clientela e di business con la necessità di 
garantire il mantenimento di un’elevata qualità delle attività creditizie in un contesto congiunturale difficile. 
21