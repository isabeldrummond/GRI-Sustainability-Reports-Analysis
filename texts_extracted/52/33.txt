Allegato al Bilancio 
relazione con gli Azionisti. In particolare al fine di avere una valutazione dell’evoluzione della qualità del 
servizio nel tempo. Dall’analisi dei risultati scaturisce la ricerca di nuove best practices da adottare per una 
sempre maggiore e soddisfacente relazione con l’azionariato.  
2.2 Le Risorse Umane 
Al 31 dicembre 2017 l’organico del Gruppo Sella si attesta a 4.240 dipendenti, con un decremento di 24 
unità rispetto al dato di fine 2016. A fine 2017 l’età media dei dipendenti del Gruppo risulta pari a circa 42 
anni e la componente femminile rappresenta il 50% della forza lavoro complessiva. L’età media è in leggero 
aumento rispetto allo scorso esercizio, quando si era attestata a 41,7 anni, mentre la componente 
femminile era pari al 50,2% del totale.  
L’età media è più alta in Italia dove si attesta a 44 anni, mentre è più bassa in India dove si attesta a 31 e in 
Romania a 32. 
Il Gruppo Sella da sempre ritiene un fattore vincente la diversità in genere, testimoniata in particolare dalla 
presenza in India e Romania da oltre 20 anni e da una suddivisione sostanzialmente uguale fra personale 
di genere maschile e femminile 
Diversità ed inclusione sono da sempre parte della quotidianità del Gruppo, con un continuo scambio 
culturale favorito dalla consolidata presenza in India e Romania anche grazie ai quotidiani contatti lavorativi 
fra colleghi.  
Parallelamente, per innovare in ottica open e inclusiva il concetto di forza lavoro, nel 2017 è stata applicata 
una politica di gestione comune per tutti coloro che, a vario titolo, fanno parte del “Team Sella” e 
contribuiscono al raggiungimento degli obiettivi strategici di Gruppo. 
Considerando la struttura organizzativa del “Team Sella” ovvero l’insieme di tutti coloro che svolgono 
un’attività lavorativa all’interno del Gruppo, pur non essendo lavoratori dipendenti, il numero complessivo 
dei lavoratori al 31 dicembre 2017 è pari a 4606 di cui 368 consulenti finanziari che operano per conto di 
Banca Patrimoni, 92 agenti in attività finanziaria e 43 consulenti (quest’ultimi per lo più riconducibili al 
mondo del project management e dello sviluppo informatico). 
34