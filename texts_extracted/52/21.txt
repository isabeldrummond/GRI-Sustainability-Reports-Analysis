Allegato al Bilancio 
Le attività di misurazione e controllo del rischio di credito sono demandate alle funzioni Risk Management 
della Capogruppo e delle società e al servizio Qualità e Controlli Credito di Banca Sella.  
Con specifico riferimento alle attività seguite dalla funzione Risk Management della Capogruppo, è 
proseguita anche nel 2017 la manutenzione evolutiva dei processi e delle procedure informatiche a 
supporto della valutazione del rischio di credito.  
Il monitoraggio e la gestione del rischio di credito, del rischio di concentrazione e del rischio residuo sono 
formalizzati nelle rispettive Policy, che contengono sia il dettaglio degli indicatori di rischio sia le azioni da 
intraprendere in caso di superamento delle soglie individuate in ambito RAF (Risk Appetite Framework). 
Rischio di tasso, mercato e liquidità: il rischio di tasso, inteso come il rischio che una variazione dei tassi 
d’interesse si rifletta negativamente sulla situazione finanziaria ed economica del Gruppo, è monitorato 
internamente sia nell’ambito del banking book sia nell’ambito del trading book. 
Il rischio di mercato, inteso come perdita potenziale ricollegabile ad avverse variazioni dei prezzi delle 
azioni, dei tassi di interesse e di cambio, nonché della loro volatilità, viene misurato utilizzando la 
metodologia standard Banca d’Italia. 
La gestione e il controllo del rischio di mercato è sancita da un Regolamento di Gruppo e da specifica 
Policy, documenti che definiscono le regole entro le quali le singole società del Gruppo possono esporsi a 
tali tipologie di rischio. 
Il monitoraggio e la gestione della liquidità sono formalizzati nella Policy Controllo dei Rischi, contenente 
sia le linee guida per la gestione del rischio di liquidità sia le strategie da intraprendere nei momenti di 
criticità.  
Anche il processo di gestione e controllo del rischio tasso d’interesse sul banking book è formalizzata 
all’interno della Policy di Controllo dei Rischi, avente lo scopo di disciplinare le regole e le modalità di 
gestione, di misurazione e di controllo del rischio tasso per garantire un’efficace gestione delle condizioni 
di equilibrio economico e finanziario del Gruppo Banca Sella. La policy è stata recepita dai rispettivi Consigli 
di Amministrazione. 
Rischio operativo: con l’obiettivo di migliorare costantemente la cultura e la gestione dei rischi operativi e 
di garantire adeguati flussi informativi, il Gruppo utilizza, da diversi anni, il cosiddetto “Ciclo del Controllo”, 
processo organizzativo che regola il trattamento delle anomalie/osservazioni, la rimozione degli effetti e 
delle cause che le hanno generate. 
Anche nel corso del 2017 il Gruppo ha dedicato particolare attenzione alla gestione dei rischi operativi, 
attraverso il costante rafforzamento dei presidi organizzativi e degli strumenti di mitigazione e controllo, 
mediante tra l’altro:  

l’attività di rivalutazione dei processi tramite la conduzione del Risk Self Assessment (RSA) con il
coinvolgimento dell’owner del processo;

la valutazione del rischio operativo relativamente alle nuove iniziative della società;

la valutazione del rischio informatico relativamente alle applicazioni di competenza della società;

l’attestazione e la consuntivazione dei livelli di servizio e dei controlli di linea;
22