Allegato al Bilancio 
Nota Metodologica     
La Dichiarazione consolidata di carattere non finanziario 2017 di Banca Sella Holding S.p.A. e delle società 
da essa controllate (di seguito anche il “Gruppo Sella” o “Gruppo”) è stata redatta secondo quanto previsto 
dal Decreto Legislativo 254/16 (in seguito anche “Decreto” o “D.Lgs.254/16), che recepisce la Direttiva 
2014/95/EU relativa alle informazioni di carattere non finanziario. In osservanza dell’art. 5 del D.Lgs. 254/16, 
il presente documento costituisce una relazione distinta rispetto alla Relazione sulla Gestione. 
Il documento relaziona, nella misura necessaria ad assicurare la comprensione dell’attività di impresa, del 
suo andamento, dei suoi risultati e dell’impatto dalla stessa prodotti, in merito alle tematiche rilevanti ai 
sensi dell’art. 3 del Decreto.  
I contenuti oggetto di rendicontazione, che fanno riferimento all’anno solare 2017 come primo anno di 
applicazione della normativa, sono stati individuati attraverso un’analisi di materialità di cui è data 
descrizione della sezione “Identificazione delle tematiche materiali e degli stakeholder”. La periodicità del 
report è impostata su base annuale e, al fine di permettere la comparabilità dei dati e delle informazioni 
nel tempo, ove possibile è stato inserito il dato riferito all’anno precedente. Nella presente dichiarazione è 
stato limitato il ricorso a stime, che laddove presenti, sono opportunamente segnalate. 
Il perimetro dei dati economici riportati nel presente documento coincide con il perimetro dei dati della 
Relazione e Bilancio Consolidato del Gruppo Sella al 31 dicembre 2017. 
Il  perimetro  dei  dati  e  delle  informazioni  sociali  risulta  essere  composto  dalle  società  consolidate 
integralmente all’interno della Relazione e Bilancio Consolidato del Gruppo Sella, risultate significative per 
la rendicontazione delle tematiche di cui all’art.3 del D.Lgs. 254/2016. Non rientrano nel perimetro di questa 
dichiarazione  in  quanto  non  presentano  impatti  significativi  dal  punto  di  vista  delle  tematiche  di 
sostenibilità: 

Immobiliare Sella S.p.A. in quanto non ha dipendenti;

Immobiliare Lanificio Maurizio Sella S.p.A. in quanto non ha dipendenti;

Finanziaria 2010 S.p.A. in quanto non ha dipendenti e si limita a detenere partecipazioni;

Miret S.A. in quanto la sua attività è limitata esclusivamente alla gestione di contenziosi legali
pregressi;

Brosel S.p.A. in quanto pur appartenente al Gruppo civilistico non fa parte del Gruppo bancario;

Sella Synergy India P.LTD in quanto non è più operativa;

Sella Capital Management SGR S.p.A. in quanto in liquidazione;

Mars 2600 S.r.l. in quanto società veicolo per la cartolarizzazione.
Sella Open Fintech Platform S.p.A., essendo stata costituita il 21 dicembre 2017, non presenta dati operativi 
6