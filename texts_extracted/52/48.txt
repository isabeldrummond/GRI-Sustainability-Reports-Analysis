Allegato al Bilancio 
I valori e i principi di attenzione verso temi di sostenibilità sociale ed ambientali guidano nella prassi l’attività 
quotidiana di contatto con la clientela. Al di fuori del contenuto del Codice Etico, il Gruppo al momento non 
ha formalizzato questa modalità di approccio all’interno di specifiche regolamentazioni interne. 
Tra le Iniziative promosse dal Gruppo nel corso del 2017, in ambito di tutela ambientale, va 
citato il lancio dell’iniziativa “Adotta un albero della foresta Banca Sella”, in collaborazione 
con la società Treedom, volta a sostenere il tema della riforestazione. Con questa iniziativa, conclusa nel 
2017, il Cliente che ha deciso di sottoscrivere il servizio di ricevimento delle comunicazioni direttamente on 
line, ha avuto la possibilità di adottare un albero di cacao in Camerun, contribuendo direttamente alla 
riforestazione di quella particolare zona del mondo.  
IL RAPPORTO CON LA CLIENTELA 
Politiche interne per la gestione dei reclami 
La soddisfazione della Clientela, punto centrale del nostro Codice Etico, viene declinato all’interno 
dell’organizzazione grazie anche ad una specifica Policy sui reclami, a cui fanno riferimento le norme 
interne, le procedure e il processo, che insieme disciplinano la gestione operativa dei reclami e le relative 
eventuali richieste di rimborso derivanti. 
Periodicamente, gli Uffici Reclami preposti nelle singole società inviano apposita reportistica al Consiglio 
di Amministrazione, ai Vertici aziendali, alle Unità operative preposte alla commercializzazione di prodotti 
e servizi e alle Unità operative preposte alla rilevazione del grado di soddisfazione della clientela. In questo 
Report sono evidenziati numeri e criticità sottostanti ai reclami ricevuti. Le stesse informazioni, in forma 
diversa, entrano a far parte del monitoraggio semestrale ABI sui reclami (che riguardano le banche e le 
società soggette alla disciplina TUB del Gruppo) e pubblicati sul proprio sito. 
La gestione di un reclamo rappresenta pertanto un importante momento di ascolto per rispondere al 
meglio alle esigenze della nostra Clientela. L’obiettivo primario della corretta gestione del reclamo è 
ripristinare il rapporto di soddisfazione e fiducia che ci lega al Cliente (il primo patrimonio del Gruppo) 
supportandolo e collaborando in modo proattivo al fine di risolvere tempestivamente ed in modo efficace 
le esigenze rappresentate, fornendo valore aggiunto. Grazie ad una diligente ed approfondita gestione del 
reclamo e delle motivazioni che lo hanno generato, è possibile altresì raccogliere informazioni preziose 
sulle carenze dei servizi e/o dei prodotti offerti, oppure individuare tempestivamente l’emergere di 
eventuali rischi, consentendoci di mettere in atto i necessari provvedimenti correttivi. 
Il Gruppo aderisce all'arbitro Bancario Finanziario, noto anche come ABF, un sistema di risoluzione 
stragiudiziale di controversie previsto dalla legge italiana; da gennaio 2017 aderisce anche all'Arbitro per 
le controversie finanziarie (ACF) previsto dal decreto legislativo n. 130 del 2015 in attuazione della direttiva 
comunitaria 2013/11/UE. Il nuovo organismo è un sistema di risoluzione stragiudiziale delle controversie 
attivo presso la Consob, che ne ha definito la regolamentazione e ne supporta l'operatività attraverso un 
proprio Ufficio (Ufficio di segreteria tecnica dell'Arbitro per le Controversie Finanziarie). 
49