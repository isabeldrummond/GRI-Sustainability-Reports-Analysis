Allegato al Bilancio 
1.2 Valori 
Onestà, correttezza e lealtà verso i Clienti e comportamento responsabile verso tutti gli stakeholder hanno 
guidato la crescita del Gruppo Sella sin dal 1886, costruendone la solida reputazione e consentendo di 
ottenere la fiducia dei Clienti. 
I Valori del Gruppo sono stati custoditi e trasmessi attraverso la pratica quotidiana, sino a che le dimensioni 
dell’azienda hanno permesso a chi vi lavorava di condividere naturalmente un “sentire comune” che era in 
primo luogo una comunanza di esperienze. Lo sviluppo successivo del Gruppo si è fisiologicamente 
accompagnato ad una maggiore complessità geografica ed organizzativa, che ha evidenziato la necessità 
di formalizzare i valori comuni in un documento che ne favorisse la diffusione, la comprensione e la 
concreta applicazione da parte di tutti: nel 2003 è stato pertanto realizzato il “Documento dei Valori del 
Gruppo Banca Sella”. 
“Il nostro primo valore” 
Il "fare banca" non è un’attività come tutte le altre. Per un Cliente la banca è qualcosa di più di un 
semplice fornitore, essa svolge un vero e proprio ruolo sociale nei confronti non solo del Cliente 
stesso,  primo  e diretto interlocutore, ma anche verso un’ampia rete di stakeholder. Da sempre nel 
mondo la prosperità di un paese, di una regione, di una comunità locale dipendono anche dal buon 
funzionamento del sistema bancario. "Fare banca" significa ben più che il semplice lavoro individuale o il 
realizzare profitti: lavoro e profitto  sono  la  premessa  indispensabile  al  benessere  di  una  grande 
comunità  costituita  dai  diversi stakeholder: i Clienti, i dipendenti, gli azionisti, i fornitori e i partner 
commerciali, il territorio e la comunità locale e finanziaria, le Istituzioni. 
Codice Etico e Sostenibilità 
Dal 2014 il Gruppo si è dotato di un Codice Etico, che richiama fortemente quanto espresso nel 
“Documento sui Valori”, perché dal lavoro, dalle capacità e dall’azione di persone orientate al rispetto e alla 
difesa di tali valori discende la capacità del Gruppo e delle Società che lo compongono di conformarsi a 
principi etici rigorosi. 
“Documento sui Valori” e “Codice etico” descrivono l’approccio fondato sull’amore per il Cliente, sulla 
soddisfazione e l’orgoglio di saper fare l’interesse del Cliente offrendo una risposta alle sue esigenze 
tramite un servizio personalizzato e di qualità, innovando continuamente e agendo sempre con correttezza 
e onestà. Aiutare i Clienti ad avere successo, soddisfacendo le loro esigenze finanziarie, bancarie ed 
assicurative nel rispetto dei valori, in modo prudente, responsabile e corretto, a vantaggio di tutti gli 
stakeholder e conseguendo profitti in modo sostenibile, stabilmente e nel lungo periodo. 
Dal 2003 opera il Comitato Etico di Gruppo, nominato dal Consiglio di Amministrazione della Capogruppo, 
che ha la mission di “perseguire obiettivi di definizione dei comportamenti del Gruppo Sella, affinché 
vengano rispettati i principi etici deliberati e diffusi, e fungere da supporto operativo funzionale alle attività 
12