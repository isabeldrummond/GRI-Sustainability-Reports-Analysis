Allegato al Bilancio 
In tale ambito le procedure da utilizzare sono state comunicate a tutto il personale dipendente sia nel corso 
dell’anno 2016 sia nel corso dell’anno 2017 in occasione dell’aggiornamento annuale del modello 231/2001. 
Inoltre le attività svolte dalle rispettive funzioni aziendali di controllo prevedono altresì la verifica della 
presenza e dell’efficacia delle misure di prevenzione dei reati di cui al D. Lgs. 231/2001 fra cui i reati contro 
la pubblica amministrazione, la corruzione fra privati e l’istigazione alla corruzione fra privati. 
Il  sistema  dei  controlli  interni  adottato  dal  Gruppo  garantisce  inoltre  l’emergere  di  eventuali 
comportamenti illeciti. Esso si fonda su una procedura di segnalazione e gestione degli eventi anomali che 
oltre alla verifica ed alla rimozione delle cause dello specifico evento prevede l’adozione o la modifica di 
procedure operative al fine di evitare il possibile ripetersi di analoga casistica. 
A completamento e presidio delle misure adottate l’Assemblea di Banca Sella Holding, in data 29 aprile 
2014, all’unanimità ha deliberato di attribuire a partire dal 1° luglio 2014 al Collegio sindacale della Banca le 
funzioni dell’Organismo di Vigilanza della Capogruppo. L’organo con funzione di controllo (Collegio 
sindacale) svolge, di norma, le funzioni dell’Organismo di Vigilanza – eventualmente istituito ai sensi del D. 
Lgs. n. 231/2001, in materia di responsabilità amministrativa degli enti – che vigila sul funzionamento e 
l’osservanza dei modelli di organizzazione e di gestione per prevenire i reati rilevanti ai fini del medesimo 
decreto legislativo. Analoga delibera è stata presa dalle altre società del Gruppo dotate di Modello 231 che 
hanno attribuito anch’esse ai rispettivi componenti del collegio sindacale la funzione di Organismo di 
Vigilanza ai sensi del D. Lgs. 231/01. 
Caso particolare risulta essere Sella Gestioni per la quale, pur non essendo richiesta una specifica 
formazione sulla lotta alla corruzione per la SGR, in linea con i principi ed i Valori di Gruppo, ha fissato una 
procedura sui “Principi generali in tema di D. Lgs. 231” che illustra i contenuti del Decreto e detta le 
principali regole di comportamento da tenere da parte dei vari soggetti interessati.  
1.8 Responsabilità economica, performance  
Valore economico generato e distribuito (EVG&D) 
Il Gruppo Sella ha chiuso il bilancio consolidato del 2017 con un risultato positivo dell’utile netto, la conferma 
dell’elevata solidità patrimoniale, un ulteriore miglioramento della qualità del credito e l’aumento della 
raccolta e degli impieghi. Il 2017, dunque, è stato un anno di crescita per il Gruppo, che ha investito in tutti 
i suoi principali settori di business: ha promosso la nascita del Fintech District a Milano, ha programmato 
l’apertura del proprio polo d’innovazione per le imprese SellaLab in diverse regioni, ha aperto con le API 
l’infrastruttura tecnologica di Banca Sella a imprese e startup, creando la prima “open banking platform” 
italiana e anticipando la direttiva europea sui pagamenti Psd2, e ha rafforzato la presenza nel Wealth 
Management  grazie  alla  partnership  strategica  e  al  conferimento  del  ramo  italiano  di  Wealth 
Management di Schroders in Banca Patrimoni Sella & C. in cambio di una partecipazione azionaria. I 
Clienti complessivi del Gruppo sono aumentati, superando nel corso dell’anno il numero di 1 milione. 
Hype, l’app per la gestione del  denaro  e  pagamenti  via  smartphone,  in  particolare,  ha  registrato 
una  crescita  esponenziale raggiungendo i 150.000 Clienti. 
25