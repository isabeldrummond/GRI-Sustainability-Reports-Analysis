Allegato al Bilancio 
Fintech District 
Fondato e promosso da SellaLab, la piattaforma di innovazione del Gruppo Sella per startup e aziende 
corporate, e da Copernico, la piattaforma di spazi di lavoro che promuove lo smart working, il Fintech 
District ha sede in Copernico Isola for S32, in via Filippo Sassetti 32 (per informazioni sull’immobile si 
rimanda a pagina 71 della presente relazione), nel cuore del distretto finanziario del capoluogo lombardo. 
Il Fintech District ha come obiettivo la creazione di un network di soggetti operanti nel settore della finanza 
più innovativa, con lo scopo di contribuire alla crescita del tessuto imprenditoriale italiano attraverso l’open 
innovation,  momenti  di  incontro,  di  condivisione  di  best  practices,  messa  in  comune  di  servizi  e 
competenze, avvio di nuove partnership e organizzazione di eventi per l’educazione finanziaria. I soggetti 
che aderiscono hanno la possibilità di lavorare insieme per favorire la nascita di collaborazioni industriali e 
commerciali, attrarre nuovi investimenti e dare impulso allo sviluppo del settore fintech, sulla scia di altre 
esperienze già presenti a livello internazionale come Level39 a Londra o Station F a Parigi. 
Le attività del Fintech District si basano su tre pilastri: 
-il know-how, ossia la messa in comune delle conoscenze da parte dei partecipanti alla community ed in 
particolare da parte di società di consulenza strategica, studi commerciali e legali, agenzie di marketing, 
imprese e istituzioni finanziarie, per aiutare gli aderenti a dare vita a nuove startup, a scoprire opportunità, 
a tutelare la proprietà intellettuale, individuare forme di finanziamento e conoscere le varie normative e 
così via;
-la tecnologia, ossia la messa a disposizione di strumenti tecnologici (ad esempio software o piattaforme) 
per la gestione ordinaria delle attività o tecnologie abilitanti nuovi modelli di business;
-il capitale: con il coinvolgimento di incubatori, acceleratori, business angel e fondi di venture capital, 
anche  a  livello  internazionale,  che  possono  apportare  finanziamenti  alle  nuove  idee  e  ai  soggetti 
partecipanti al Fintech District.
Aderire al Fintech District, quindi, vuol dire avere a disposizione strumenti e occasioni per favorire la 
nascita di nuove collaborazioni o partnership strategiche oltre a poter stabilire relazioni con associazioni 
internazionali e istituzioni finanziarie partner. I membri hanno anche accesso a conferenze ed eventi del 
settore per identificare le linee di sviluppo dei propri progetti e del settore in generale, partecipare a pitch 
day per individuare potenziali investitori o nuovi Clienti e, ancora, accedere a soluzioni tecnologiche che 
possono far progredire il proprio modello di business o la propria idea imprenditoriale. 
32