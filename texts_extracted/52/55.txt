Allegato al Bilancio 
La forte interazione con il territorio si esprime anche con diverse iniziative portate avanti negli anni, anche 
con le università del territorio, tra cui ad esempio l’iniziativa BPA Academy, condotta di concerto con 
l’Università degli studi di Torino, che ha permesso nel 2015 l’assunzione di numerosi giovani inseriti in un 
percorso formativo dedicato. 
I principi e i valori a cui la Banca si ispira sono espressi nel Codice Etico del Gruppo, all’interno del quale 
viene sottolineata l’importanza di un impatto sostenibile della propria azione nel lungo periodo, non solo 
dal  punto  di  vista  economico  ma  anche  ambientale.  La  Banca  è  consapevole  che  la  salvaguardia 
dell’ambiente  naturale  in  cui  viviamo  e  la  messa  in  opera  di  pratiche  che  non  abbiano  negative 
conseguenze sulla salute umana e sull’ambiente stesso, siano un presupposto di uno sviluppo sano e 
sostenibile nel lungo periodo. 
La sostenibilità ambientale, infatti, fa riferimento al concetto di responsabilità di un soggetto verso altri 
soggetti: una responsabilità morale, ancora prima che giuridica. 
In tale ottica, l’approccio della Banca, che discende dai valori del Gruppo, in particolare dal principio di 
comportamento  responsabile,  è  basato  sul  rifiuto  dello  spreco  e  sull’attenzione  alle  conseguenze 
ambientali delle proprie scelte di comportamento, allo scopo di ridurre al minimo gli impatti ambientali. 
L’obiettivo di perseguire adeguati livelli di attenzione a parametri sociali e ambientali è conseguito anche 
attraverso le normali attività di business, ad esempio erogando credito ad un tessuto imprenditoriale per 
favorire lo sviluppo del territorio, offrendo servizi d’investimento con l’obiettivo di ottimizzare lo sviluppo 
di sinergie utili per il territorio ed il tessuto sociale. E’ stato inoltre inserito nel catalogo prodotti della Banca 
il  fondo  “investimenti  sostenibili”  di  Sella  Gestioni  (descritto  più  avanti).  Un  prodotto  innovativo, 
caratterizzato da una politica di investimento ad impatto, attraverso cui si associano obiettivi di ritorno 
finanziario ad altrettanti concreti contributi nella creazione di valore in ambito ambientale e sociale. Il fondo 
si contraddistingue per una selezione di titoli ad impatto ambientale e sociale attraverso strumenti 
finanziari obbligazionari e azionari denominati in qualsiasi valuta.  
L’obiettivo di porre in essere politiche commerciali e creditizie mirate a favorire e sostenere lo sviluppo del 
tessuto economico ed imprenditoriale del territorio in cui Banca Patrimoni Sella & C. opera, non è solo in 
ossequio a normative interne dedicate. Obiettivo primario della Banca è affrontare il business avendo ben 
chiaro l’importanza di ottimizzare e creare nel medio/lungo periodo un solido valore sociale per il territorio, 
atteso che il benessere sociale ed imprenditoriale del territorio è fondamentale per l’attività di BPA. 
Il supporto delle famiglie è perseguito indirettamente attraverso un catalogo prodotti ed un novero di 
servizi che la Banca offre in modo personalizzato, disegnato su diverse tipologie di clientela, tra cui 
appunto anche il segmento famiglie, ove le esigenze di investimento e credito necessitino di valutazioni 
individuali e personalizzate per tale target. 
Comprensione ed allineamento alle aspettative dei Clienti sono driver fondamentali, declinate attraverso 
le continue iniziative di miglioramento della customer experience, che la Banca declina quotidianamente 
nelle attività giornaliere di contatto con la clientela. Il modello di business di Banca Patrimoni, infatti, trova 
56