Allegato al Bilancio 
Rapporto del compenso totale annuale per l’individuo più pagato dell’organizzazione  
Compenso annuale 
Area geografica  2017  2016 
Italia 22,16  18,14
Romania 11,36  10,34
India 8,52  9,16
Welfare e worklife balance
L’attenzione che il Gruppo pone sul work-life balance è significativa ed i progetti volti a migliorarla toccano 
gli ambiti più svariati.  
Il benessere dei dipendenti è ricercato anche attraverso l’abitudine all’ascolto coltivata dal management 
che attua una politica di “porte aperte” nei confronti di tutti i dipendenti che desiderassero un confronto.  
Nell’ottica di sostenere il benessere delle persone nell’organizzazione e mantenere alto il livello di 
motivazione ed engagement, in continuità con gli anni precedenti, è stato arricchito e promosso il sistema 
di welfare aziendale a disposizione di tutti i dipendenti italiani e gestito attraverso un portale al quale i 
dipendenti possono accedere anche fuori dalla rete aziendale. Sul portale i dipendenti possono utilizzare 
il premio di produttività usufruendo di vari servizi quali ad esempio convenzioni sanitarie e previdenziali, 
buoni acquisto e rimborsi per spese legate allo studio, al work-life balance ed al tempo libero per sé e per 
il nucleo famigliare fiscalmente a carico.  
Ogni anno, anche accogliendo le richieste dei colleghi, il numero dei servizi previsti all’interno del portale 
di Welfare aziendale viene modificato o esteso.  
Nella sede di Biella è dal 2010 attivo il micro-nido aziendale che accoglie figli dei dipendenti da 0 a 3 anni, 
aperto tutto l’anno e con orari estesi in modo da coprire ogni esigenza di bilanciamento delle esigenze 
lavorative e personali da parte dei colleghi.  
Nel corso del 2017 è stato avviato un progetto-pilota di smartworking che consente al personale coinvolto 
(al 31/12 124 persone) di poter svolgere per un giorno a settimana la prestazione lavorativa in luoghi scelti 
dal dipendente e diversi dalla sede di lavoro: il progetto è stato avviato con l’intenzione, se l’esito della 
sperimentazione sarà positivo, di estenderlo durante il 2018 ad una più ampia popolazione e anche per un 
numero maggiore di giorni settimanali. 
Al fine inoltre di consentire ai colleghi di poter lavorare anche in sedi aziendali differenti dalla sede di lavoro 
principale, anche ottimizzando le trasferte per lavoro, sono presenti spazi di co-working ad esempio a 
Biella, Milano, Lecce, Firenze, Bologna e Roma. 
Dal 2016 è stato implementato un progetto di car-sharing a disposizione di tutti i colleghi italiani per la 
condivisione del tragitto casa-lavoro.  
In Italia sono anche disponibili: 

condizioni  economicamente  vantaggiose  per  i  prodotti  bancari,  finanziari  e  assicurativi
dell’azienda riconosciute a favore dei dipendenti e dei loro parenti;
41