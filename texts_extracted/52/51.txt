Allegato al Bilancio 
Come ogni Società del Gruppo, anche Banca Sella condivide in generale i medesimi principi, i quali che 
vengono declinati in modo differente in base alle specificità del business. Di seguito le linee di Business in 
Banca Sella.
Offerta prodotti del Credito 
Nel corso del 2017 è proseguita l’innovazione della gamma d’offerta, nonché l’aggiornamento continuo dei 
prodotti esistenti a catalogo, per soddisfare sempre meglio le esigenze della clientela privata e delle 
aziende. In particolare si segnala: 

attivazione, per la clientela Privati, della possibilità di richiedere e ottenere un mutuo fondiario con
un processo end-to-end interamente on line;

potenziamento in corso dell’offerta dei prodotti del credito sui canali digitali, sia per i privati che
per le aziende;

attivazione, sempre con riferimento ai mutui a Privati, di specifiche azioni promozionali con la
valorizzazione del Fondo di Garanzia per la Prima Casa;

potenziamento dell’offerta di prodotti di finanziamento a condizioni di favore per la clientela
Aziende, a seguito dell’ottenimento di nuovi fondi dal programma TLTRO 2;

predisposizione di un nuovo prodotto di finanziamento finalizzato a supportare le imprese
nell'attivazione di programmi di Welfare Aziendale, con vantaggi fiscali sia per l’azienda che per il
dipendente;

attivazione di modalità di finanziamento a breve termine per Small Business e PMI, specificamente
legate agli incassi POS;

miglioramento del processo per l’offerta di credito alle start-up innovative;

promozione all’utilizzo della garanzia Innovfin (che rientra nell’ambito del programma Horizon
2020 sui finanziamenti a sostengo delle attività di ricerca e innovazione delle imprese);

rinnovamento dell’offerta di finanziamenti per l’anticipo dei contributi PAC (Politica Agricola
Comune);

prosecuzione  dell’attività di collocamento dei prestiti personali erogati da Consel per circa 72,2
milioni di euro di nominale liquidato, così come l’attività di collocamento dei Contratti di Leasing
stipulati da Biella Leasing per circa 41,2 milioni di euro nominali;

sottoscrizione nuovi accordi regionali (Piemonte, Puglia, Campania) relativi ai piani di sviluppo
rurale (PSR), che prevedono la concessione di contributi per investimenti nel settore agrario;

sottoscrizione di una nuova convenzione con Finlombarda per il Credito di Funzionamento alle
imprese agricole, finalizzata a sostenere il fabbisogno di liquidità necessaria al funzionamento
delle imprese mediante la concessione di contributi in conto interesse;

sottoscrizione di una nuova convenzione con Finpiemonte “Strumento PMI e Credito Bancario”,
inerente  finanziamenti  a  tassi  agevolati  finalizzati  a  favorire  l’accesso  al  credito  alle  PMI
piemontesi;
52