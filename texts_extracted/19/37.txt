DICHIARAZIONE CONSOLIDATA DI CARATTERE NON FINANZIARIO 2017
La caratteristica principale del sito web è l’accesso attraverso un solo portale a due distinte sezioni: “Filosofia”, 
corrispondente al sito corporate, e “Boutique”, corrispondente al sito di e-commerce. La parte del sito dedicata 
alla filosofia è costruita per raccontare la storia dell’impresa e diffonderne gli ideali: il capitalismo umanistico, la 
dignità morale ed economica del lavoro, la qualità del prodotto artigianale e il legame con il territorio. In parti-
colare, un’intera sezione che va sotto il titolo di “Pensieri sul mondo contemporaneo” è dedicata ad approfondi-
menti su tematiche attuali rilevanti per la cultura aziendale.
PENSIERI SUL MONDO CONTEMPORANEO
2017, “Verso un Universalismo dell’Uomo” 
2017, “Discorso ai miei benemeriti Maestri del lavoro” Lectio per il Global Economy Prize al Kiel Institute  
for the World Economy
2017, “Un Capitalismo dell’Uomo per l’Uomo” 
Lettera edificante ai giovani di tutto il mondo  2016, Artigiani Umanisti del Web
TEDx Padova
http://www.brunellocucinelli.com/it/home.html
La presenza e l’approccio della Società sul web – sia per quanto riguarda la filosofia che l’e-commerce – si ri-
flettono nella figura ideale degli “Artigiani Umanisti del Web”, descritta nell’omonima breve pubblicazione che 
rappresenta una sorta di “manifesto” per trasporre nel mondo digitale la cura, la qualità e il garbo che contrad-
distinguono il brand. La forte continuità che lega il prodotto alla filosofia aziendale viene così espressa anche 
attraverso il mondo digitale, dove il concetto di “protezione” ha un rilievo maggiore di quello di “promozione”. 
Le potenzialità della diffusione permessa da internet non incidono sui criteri adottati per definire l’immagine del 
brand, che restano basati su una forma di comunicazione concentrata sui valori d’impresa e sulla percezione di 
esclusività del prodotto.
36