DICHIARAZIONE CONSOLIDATA DI CARATTERE NON FINANZIARIO 2017
Per gli altri dipendenti sono previsti momenti di formazione e aggiornamento professionale; una formazione 
più intensa è impartita nell’ambito dei contratti di apprendistato che riguardano i più giovani, ai quali vengono 
affiancate sul posto di lavoro figure esperte. 
Il Gruppo offre prospettive di stabilità ai propri dipendenti: ciò è testimoniato dall’elevata percentuale di dipen-
denti assunti con contratto di lavoro a tempo indeterminato. Con specifico riferimento alla Società, nel periodo 
2012-2017 gli apprendisti il cui rapporto è stato convertito, al termine dell’apprendistato, in un contratto a tempo 
indeterminato sono stati n. 285 su n. 296 (tasso di conversione pari al 96,3%) a conferma dell’importanza rico-
perta dall’attività di formazione nel percorso di sviluppo professionale del personale.
Inoltre, il merito è incentivato attraverso la previsione di programmi che favoriscono lo sviluppo professionale; 
periodicamente, infatti, sono previste valutazioni sulle performance dei dipendenti che tengono conto di criteri 
essenzialmente di carattere qualitativo. Sulla base di tali valutazioni, vengono anche stabiliti gli avanzamenti di 
carriera . 
Da lungo tempo la Società attribuisce ai dipendenti un premio cosiddetto di “responsabilità”, il cui importo viene 
determinato nella stessa misura per tutti, a prescindere dall’inquadramento. L’ammontare del premio corrisposto 
con riferimento all’esercizio 2017 è stato significativamente incrementato. 
Si ricorda poi che il Consiglio di Amministrazione della Società capogruppo, nella seduta del 13 dicembre 2013, 
ha approvato le linee guida di un programma, denominato “Passaggio Generazionale”, volto a facilitare l’avvi-
cendamento nelle posizioni di responsabilità dei più importanti uffici e dipartimenti in cui si articola la struttura 
organizzativa della Società, attraverso la selezione, l’inserimento e la formazione di una nuova generazione di 
manager. Il programma si prefigge l’obiettivo di formare dipendenti giovani, preparati e altamente motivati, 
realizzando altresì le finalità di conservazione delle conoscenze aziendali e di continuità nella gestione della So-
cietà. Il programma prevede che ciascun dipendente della Società che sia responsabile di un ufficio partecipi ad 
iniziative formative e a programmi di tutoring a favore dei lavoratori del proprio ufficio, tra cui poter selezionare 
colei o colui (per comodità il “secondo responsabile”) che, per formazione, capacità, abilità tecniche, ecc., potrà 
essere investito della titolarità dell’ufficio. Si potrà diventare secondo responsabile solo dopo un periodo di prova 
di tre anni, nel corso del quale il secondo responsabile dovrà dimostrare le sue capacità e attitudini ad assumere il 
ruolo di responsabilità che gli si intende affidare in futuro quando l’avvicendamento con il responsabile dell’uf-
ficio sarà operativo. La designazione del giovane dipendente come secondo responsabile non garantisce la futura 
nomina. Il programma prevede che l’avvicendamento alla guida di un ufficio avvenga allorché il responsabile 
raggiunga l’età di 60 anni; a quel punto, l’ex-responsabile continuerà ad operare al fianco del nuovo responsabile 
in veste di consigliere esperto.
15