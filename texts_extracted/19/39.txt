DICHIARAZIONE CONSOLIDATA DI CARATTERE NON FINANZIARIO 2017
5.  LA GESTIONE RESPONSABILE DEL PROCESSO DI PRODUZIONE E DI 
APPROVVIGIONAMENTO
5.1 CENNI SUL PROCESSO DI PRODUZIONE 
La realizzazione delle collezioni di abbigliamento e accessori “Brunello Cucinelli” è un processo complesso 
che si articola in diverse fasi e che coinvolge, al contempo, molteplici soggetti, sia interni che esterni al Gruppo.
Le strategie di prodotto e l’attività comunicativa sono strettamente connesse, risultando così coerenti con l’im-
magine del brand e con lo stile Brunello Cucinelli.
Ideazione delle collezioni
Il processo ha inizio con le analisi del mercato e con la ricerca di nuove tendenze da parte degli addetti all’ufficio 
stile sia uomo che donna. 
Il team dell’ufficio stile frequenta le principali località internazionali del mondo del fashion prendendo altresì 
parte a fiere della moda e del settore tessile, al fine di recepire e anticipare le nuove tendenze, nonché le richieste 
del mercato .
Successivamente viene avviato il processo creativo preceduto da un momento di confronto che vede coinvolti 
tutti i membri del team creativo, chiamati a definire e a condividere le linee guida stilistiche della collezione.
L’ufficio stile realizza le bozze dei disegni dei capi di abbigliamento e degli accessori della collezione. Con-
testualmente, vengono selezionati i materiali (filati, tessuti, pellami), nonché le relative nuances di colore . In 
particolare, grazie al lungo rapporto di fidelizzazione e fiducia esistente, la Società collabora a stretto contatto 
con i fornitori nella ricerca costante di materiali, ove possibile innovativi, da impiegare nella realizzazione dei 
propri capi e accessori .
Prototipazione
Una volta approvati dall’ufficio stile, i modelli ideati vengono trasmessi al reparto sviluppo prodotto (o reparto 
prototipia) della Società che, in stretta collaborazione con l’ufficio stile, procede alla realizzazione dei prototipi.
La prototipia viene realizzata all’interno dell’azienda e, soltanto in via residuale per alcuni prodotti specifici, da 
un numero limitato di laboratori artigianali di comprovata e lunga esperienza e fiducia. 
Il reparto sviluppo prodotto è composto da un team di maestri e tecnici (più di 100, in prevalenza donne) alta-
mente specializzati, che in tempo reale traduce le idee dell’ufficio stile in altrettanti prototipi; l’ufficio stile è così 
messo in condizione di valutare immediatamente, non solo su disegno, la bontà di ciascuna idea, di modificarla, 
validarla o eventualmente annullarla. 
L’insieme dei prototipi validati dall’ufficio stile costituisce la base per lo sviluppo del campionario della collezione.
38