DICHIARAZIONE CONSOLIDATA DI CARATTERE NON FINANZIARIO 2017
Sin dal principio, l’intento principale è stato quello di ristrutturare più che di costruire ex novo, e ciò al fine di 
custodire i valori del territorio. Tutti i restauri sono stati compiuti preservando le forme e le ripartizioni originali, 
tenendo conto del “genius loci” e dotando i locali delle moderne infrastrutture in modo da favorirne l’evoluzione 
nel tempo. Solomeo ha così riscoperto la sua antica vocazione produttiva; si è voluto realizzare una forma di 
coesione armonica tra vita lavorativa e vita privata all’interno del borgo, in modo da integrare il polo economico 
dell’impresa con la presenza umana. In questo senso si è realizzata la sintesi di profitto e umanità, tradizione e 
evoluzione, economia locale e economia globale.
Il lavoro di restauro e valorizzazione di Solomeo è stato completato dagli interventi promossi dalla Società, che 
ha ristrutturato ulteriori elementi del borgo e ha realizzato ex novo il Teatro Cucinelli (inaugurato il 3 settembre 
2008) per formare quello che oggi è chiamato “Foro delle Arti”. 
Successivamente, nel 2010 è stata istituita la Fondazione Brunello e Federica Cucinelli che ha proseguito l’atti-
vità sino ad allora condotta dalla Società, sostenendo finanziariamente la programmazione di una nutrita stagione 
teatrale e musicale e organizzando un festival musicale estivo molto apprezzato. 
La Fondazione è un ente separato dalla Società e dal Gruppo Brunello Cucinelli, senza scopo di lucro, che si 
propone fini di solidarietà e utilità sociale nella cultura e nell’arte, oltre che nei settori dell’educazione, dell’istru-
zione e della valorizzazione dei beni e delle attività culturali e dei beni ambientali; il suo obiettivo è sostenere 
ogni iniziativa che valorizzi la conoscenza, la tutela del territorio e dei monumenti, i valori della tradizione, i 
valori spirituali e quotidiani dell’uomo.
Teatro Cucinelli e Foro delle Arti
22