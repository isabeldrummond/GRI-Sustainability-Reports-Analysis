DICHIARAZIONE CONSOLIDATA DI CARATTERE NON FINANZIARIO 2017
Perimetro di rendicontazione
Il perimetro di rendicontazione, coerentemente con quanto richiesto dal D.Lgs. n. 254/2016, coincide con quello 
del Bilancio Consolidato 2017, ovvero include le società consolidate integralmente per la reportistica finanziaria, 
con le precisazioni che seguono. Per quanto riguarda l’aspetto relativo alla gestione degli scarichi e dei rifiuti, 
la rendicontazione è estesa alle sole attività produttive italiane in considerazione della loro significatività rispet-
to agli impatti delle entità commerciali/amministrative; in particolare con riguardo alla gestione degli scarichi 
idrici, le informazioni riportate si riferiscono alla sola sede di Solomeo dove è presente la lavanderia industriale, 
mentre i dati relativi ai rifiuti fanno riferimento alle sole attività produttive italiane. Inoltre, l’aspetto relativo alla 
valutazione dei fornitori secondo criteri sociali riguarda prevalentemente i façonisti in virtù della significatività 
degli stessi in relazione alle attività da loro realizzate e dell’importanza che essi rivestono all’interno del processo 
produttivo del Gruppo.
L’anno di rendicontazione cui si riferiscono le informazioni e i dati inseriti nella presente dichiarazione consoli-
data di carattere non finanziario è il 2017. 
Per maggiore chiarezza espositiva, nella seguente tabella si riportano gli aspetti non finanziari rilevanti in corri-
spondenza degli ambiti del D.Lgs. n. 254/2016, il relativo perimetro ed eventuali limitazioni dello stesso.
56