DICHIARAZIONE CONSOLIDATA DI CARATTERE NON FINANZIARIO 2017
4 .1 .3 LA SCUOLA DI ARTI E MESTIERI DI SOLOMEO E LA PROSPETTIVA PER IL FUTURO
L’opera di restauro e la nuova vita del borgo è culminata nella fondazione, nel 2013, della Scuola di Arti e Me-
stieri di Solomeo . 
L’obiettivo è quello di offrire una formazione di alta qualità, umana e tecnica, a giovani allievi che vogliono 
apprendere le arti fondamentali della moda . 
Il contesto etico riveste una particolare importanza per la filosofia aziendale: punta a restituire il giusto valore 
alla passione e alla dignità del lavoro, in particolare quello manuale, tra i giovani. Da un punto di vista più ampio, 
quindi, con l’apertura della scuola si è voluto dare un contributo alla conservazione della tradizione artigianale 
legata all’abbigliamento, una delle eccellenze della manifattura italiana. 
La scuola si articola in cinque corsi, organizzati dalla Società e tenuti nell’antico borgo: rammendo e rimaglio 
per le discipline di maglieria, taglio e confezione per la creazione di capi in tessuto e, infine, sartoria, dedicata 
alla creazione degli abiti da uomo. 
Ispirati alle antiche botteghe rinascimentali, nelle quali i giovani allievi venivano affiancati a maestri esperti, tutti 
i corsi contano un massimo di sei allievi, seguiti da “speciali docenti”: i maestri sono, infatti, gli artigiani della 
stessa Società (e in qualche caso ex-dipendenti in pensione), che mettono a disposizione la loro esperienza e pas-
sione per accompagnare gli allievi nell’apprendimento dei mestieri. Tutti gli allievi ricevono una borsa di studio 
mensile e al termine degli studi sono liberi di proseguire la loro formazione o di mettere a frutto le conoscenze 
acquisite nel mondo del lavoro. 
La scuola ha anche attivato corsi per attività diverse, tra cui quelli dedicati alle arti murarie, promossi e sostenuti 
dalla Fondazione Brunello e Federica Cucinelli.
Per maggiori informazioni si rinvia a: http://www.brunellocucinelli.com/it/solomeo-school.html.
Scuola di Arti e Mestieri di Solomeo
26