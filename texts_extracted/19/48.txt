DICHIARAZIONE CONSOLIDATA DI CARATTERE NON FINANZIARIO 2017
6.  L’ATTENZIONE VERSO L’AMBIENTE
L’amore per l’ambiente e il territorio circostante costituisce un tassello importante della filosofia aziendale che, 
informata ai valori del “capitalismo umanistico”, considera l’uomo come “custode del creato”, chiamato a porsi 
di fronte alla natura e alle sue risorse in maniera rispettosa e responsabile. 
Ciò si traduce in un impegno concreto da parte del Gruppo nel programmare le proprie attività affinché siano 
sostenibili anche da un punto vista ambientale. 
Per quanto concerne le attività realizzate dal Gruppo, l’analisi degli impatti ambientali correlati evidenzia come 
essi si concentrino principalmente all’interno dei seguenti ambiti:
–  con riguardo alle fasi di acquisto di materie prime e produzione, i principali impatti riguardano i consumi 
energetici che assicurano il funzionamento dei magazzini di ricezione e stoccaggio, e delle fasi produttive, in-
cluso il controllo della qualità dei prodotti. All’interno di tali strutture è presente anche una lavanderia, adibita 
alla fase di c.d. “follatura” dei capi di abbigliamento, a cui sono associati gli impatti sulle risorse in termini di 
consumi e scarichi idrici;
–  con riguardo alle fasi di distribuzione e deposito presso i negozi, rilevano principalmente i consumi energetici 
associati al funzionamento dei centri di deposito e spedizione dei prodotti finiti nonché delle boutique gestite 
dal Gruppo (c.d. DOS).
Pur in assenza di una politica ambientale formalizzata (in virtù della limitata rilevanza degli impatti ambientali 
generati), il Gruppo è impegnato nella custodia e tutela dell’ambiente e, come indicato all’interno dei principi 
generali del suo Codice Etico, “contribuisce in maniera costruttiva alla sostenibilità ecologica in tutte le proprie 
attività; tale impegno a salvaguardare l’ambiente si concretizza attraverso una programmazione delle attività 
che ricerca un equilibrio tra iniziative economiche e imprescindibili esigenze ambientali in conformità delle 
direttive nazionali ed internazionali in materia” . 
Il tema del rispetto dell’ambiente è affrontato anche nei “Principi di riferimento per l’adozione del Modello di 
Organizzazione, Gestione e Controllo ai sensi del D.Lgs. 231/2001”. In particolare, tra i reati-presupposto pre-
visti dal modello di gestione adottato dalla Società ex art. 6 del D.Lgs. 231/2001, sono annoverati anche i reati 
ambientali e, ai fini di prevenzione, sono contemplati i protocolli e i presidi volti specificamente alla disciplina 
dei processi aziendali che potrebbero essere l’occasione per la commissione di tali reati.
6.1 CONSUMI ENERGETICI ED EMISSIONI DI GAS AD EFFETTO SERRA
Come anticipato, i principali impatti ambientali riguardano il consumo di risorse energetiche, a sua volta correla-
to al funzionamento degli impianti e degli edifici di cui il Gruppo si avvale e in cui opera.
In particolare, con riguardo al ciclo di produzione, rilevano i consumi di gas naturale e di energia elettrica che 
garantiscono l’operatività delle principali strutture del Gruppo, ovvero gli impianti di prototipazione, i magazzini 
di ricezione e stoccaggio e la lavanderia; sempre all’ambito operativo afferiscono i consumi di carburante della 
flotta aziendale.
47