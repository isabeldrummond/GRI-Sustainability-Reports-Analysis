DICHIARAZIONE CONSOLIDATA DI CARATTERE NON FINANZIARIO 2017
1.  PREMESSA
La presente dichiarazione consolidata di carattere non finanziario (di seguito, anche “DNF”) è stata redatta in 
conformità alle previsioni di cui agli articoli 3 e 4 del D. Lgs. n. 254 del 30 dicembre 2016, emanato in attuazione 
della legge 9 luglio 2015, n. 114, recante delega al Governo per il recepimento delle direttive europee e l’attua-
zione di altri atti dell’Unione Europea (legge di delegazione europea 2014).
Con il D. Lgs. n. 254/2016, il legislatore italiano ha recepito nell’ordinamento statale le previsioni della Diret-
tiva 2014/95/UE (c.d. “Direttiva Barnier”) del Parlamento Europeo e del Consiglio del 22 ottobre 2014, recante 
modifica della Direttiva 2013/34/UE, concernente la comunicazione di informazioni di carattere non finanziario 
e di informazioni sulla diversità da parte di talune imprese e di taluni gruppi di grandi dimensioni. In particolare, 
a partire dall’esercizio finanziario in corso alla data del 1 gennaio 2017, gli enti di interesse pubblico (come defi-
niti dall’art. 16, comma 1, del D. Lgs. 27 gennaio 2010, n. 39) che abbiano le caratteristiche dimensionali di cui 
all’art. 2, comma 1, del D. Lgs. n. 254/2016, tra cui la Brunello Cucinelli S.p.A. (di seguito, la “Società”), sono 
tenuti a redigere per ciascun esercizio finanziario una dichiarazione di carattere non finanziario contenente infor-
mazioni necessarie ad assicurare la comprensione dell’attività dell’impresa, del suo andamento, dei suoi risultati 
e dell’impatto dalla stessa prodotto, relativamente ai temi ambientali, sociali, attinenti al personale, al rispetto 
dei diritti umani e alla lotta contro la corruzione attiva e passiva, considerati rilevanti tenuto conto delle attività e 
delle caratteristiche dell’impresa. Ai sensi dell’art. 2, comma 2, D. Lgs. n. 254/2016, nel caso di enti di interesse 
pubblico che siano società madri di un gruppo di grandi dimensioni, quale è il Gruppo Brunello Cucinelli (di 
seguito anche il “Gruppo”), la dichiarazione di carattere non finanziario deve essere redatta su base consolidata 
secondo quanto previsto dall’articolo 4 del D. Lgs. n. 254/2016.
L’intervento del legislatore comunitario muove dalla considerazione dell’importanza della comunicazione, da 
parte delle imprese, di informazioni sulla sostenibilità, riguardanti ad esempio i fattori sociali e ambientali, al 
fine di individuare i rischi per la sostenibilità e accrescere la fiducia degli investitori e dei consumatori (cfr. Con-
siderando (3) della Direttiva Barnier).
Nella divulgazione delle suddette informazioni, l’impresa soggetta alle previsioni del D. Lgs. n. 254/2016 deve 
descrivere almeno il proprio modello aziendale di gestione ed organizzazione delle attività, le politiche eventual-
mente praticate, i risultati conseguiti ed i relativi indicatori di prestazione di carattere non finanziario, i principali 
rischi, generati o subiti, in connessione ai temi di cui sopra, secondo un principio di “rilevanza” dell’informazio-
ne divulgata in rapporto alla realtà e alle caratteristiche dell’impresa.
In linea con le richieste del D. Lgs. n. 254/2016, la Società ha individuato come rilevanti i temi della gestione del 
personale, della promozione della cultura, della gestione del processo produttivo e di approvvigionamento, non-
ché (con le precisazioni di cui infra) i temi ambientali. A questo proposito, si sottolinea che, ad oggi, il Gruppo 
non ha ritenuto necessario dotarsi di politiche formalizzate relative agli ambiti richiamati dal D. Lgs. n. 254/2016, 
anche alla luce del buon funzionamento delle politiche attuate da prassi e dell’elevato livello di controllo a livello 
centrale. Sarà cura dell’organo amministrativo valutare l’opportunità di definire politiche di Gruppo formalizzate 
con riferimento agli aspetti non finanziari maggiormente rilevanti.
Secondo quanto previsto dall’art. 5, comma 3, D. Lgs. n. 254/2016, la presente dichiarazione consolidata di 
carattere non finanziario costituisce una relazione distinta rispetto alla “Relazione sulla Gestione” relativa al Bi-
lancio 2017 della Società. Cionondimeno la presente DNF è da considerarsi ad integrazione della Relazione sulla 
Gestione e della documentazione di Bilancio della Società al 31 dicembre 2017. 
3