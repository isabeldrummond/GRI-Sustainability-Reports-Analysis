DICHIARAZIONE CONSOLIDATA DI CARATTERE NON FINANZIARIO 2017
La Società effettua controlli continui sull’operato dei façonisti, sotto il profilo della qualità tecnica dell’attività 
commissionata, in un rapporto di reciproco scambio con arricchimento di professionalità e know-how per en-
trambe le parti. 
Si può concludere che questo modello di rapporti favorisce il perseguimento dell’obiettivo aziendale di dare 
dignità morale ed economica ai propri façonisti .
I controlli che la Società svolge presso le aziende dei propri façonisti sono anche il momento per la verifica del 
rispetto delle regole di condotta imposte dal Codice Etico. Viene verificato che le attività siano esercitate in am-
bienti idonei e salubri, nel rispetto dei diritti dei lavoratori. Al riguardo, si rileva che, ai sensi del Codice Etico, 
la selezione di façonisti e fornitori avviene assicurando loro pari opportunità di partecipazione e verificando che 
dispongano di mezzi, strutture organizzative, capacità tecniche ed esperienza, sistemi di qualità e risorse ade-
guate alle esigenze e all’immagine della Società, ma soprattutto verificando il rispetto della normativa in materia 
di lavoro, ivi incluso per ciò che attiene il lavoro minorile, la salute e la sicurezza dei lavoratori (cfr. art. 5.1 del 
Codice Etico). 
L’accertamento del mancato rispetto delle regole di condotta contenute nel Codice Etico espone il façonista (o 
fornitore) alla cessazione del rapporto con la Società.
“L’essere umano al centro della Fabbrica Contemporanea: Pro Hominibus dignitatem” 
“Siamo artigiani contemporanei, che da una parte hanno in mano le forbici, e dall’altra l’Ipad.  
Vogliamo accettare il cambiamento imparando a governarlo e ponendoci come umanisti del web” 
Nel corso dell’esercizio 2017, la Società, con la stipula di un contratto di rete con altri partner, ha avviato 
il progetto denominato “L’essere umano al centro della Fabbrica Contemporanea: Pro hominibus digni-
tatem” . 
Trattasi di un progetto di ricerca e sviluppo sperimentale il cui obiettivo immediato è quello di studiare ed 
implementare nuove tecnologie in grado di ridefinire l’intera filiera, dalle attività di ideazione, progetta-
zione e creazione, fino a quelle di logistica, integrando altresì i fornitori al fine di monitorare tutte le fasi 
produttive nella loro interezza: tali tecnologie andranno a supportare il lavoratore che, alleggerito così da 
mansioni puramente operative, potrà dedicare più tempo ed energie all’espressione della propria creatività 
e abilità tecnica, a tutto vantaggio dell’efficienza e della qualità della produzione.
Il fine ultimo è quello di valorizzare il benessere e la dignità della persona, il cui contributo in termini di 
artigianalità e creatività resta insostituibile. 
Alla base del progetto, tanto innovativo quanto coerente con i valori che da sempre ispirano la Società, vi 
è la profonda convinzione che la tecnologia debba essere concepita non come fine, bensì come strumento 
al servizio dell’uomo.
Il progetto, che abbraccerà un arco temporale pluriennale, vedrà collaborare tra loro entità differenti, quali 
università e centri di ricerca tecnologici all’avanguardia (SDA Bocconi, MIT- Massachusetts Institute of 
Technology, Dipartimento di Ingegneria dell’Università degli Studi di Perugia, Fondazione Istituto Italia-
no di Tecnologia), nonché fornitori e società di consulenza.
46