DICHIARAZIONE CONSOLIDATA DI CARATTERE NON FINANZIARIO 2017
6.2 CONSUMI E SCARICHI IDRICI
La (sia pur limitata) rilevanza del tema riguardante la gestione delle risorse idriche è connessa alla presenza, 
presso il sito di Solomeo, di una lavanderia utilizzata in fase di c.d. follatura; in tale fase, i capi di maglieria sono 
sottoposti a un trattamento di lavaggio affinché acquistino la consistenza e la morbidezza desiderate (v. Capitolo 
5, paragrafo 5.1).
All’interno della lavanderia sono presenti tre lavatrici a secco, tre lavatrici in acqua e cinque asciugatrici (“tum-
bler”). Il ciclo di “lavaggio” è il seguente: i capi di maglieria provenienti dai façonisti sono inizialmente lavati 
nelle lavatrici a secco per poi passare al lavaggio in acqua, che avviene a temperatura non superiore a 40°C in 
modo che la fibra di cashmere non si danneggi; infine, i capi sono riposti nei tumbler per l’asciugatura finale.
Come già anticipato, quella della lavanderia costituisce l’unica attività potenzialmente a rischio di impatto am-
bientale in virtù della necessità di scaricare acque reflue industriali contenenti sostanze potenzialmente perico-
lose. Peraltro, al fine di prevenire tale rischio, è in funzione un depuratore che raccoglie e tratta la maggior parte 
degli scarichi idrici della Società, tra cui le acque reflue della lavanderia, prima che queste vengano immesse in 
un corpo idrico superficiale. 
Il sito, essendo sottoposto ad Autorizzazione Unica Ambientale (A.U.A.), adotta un sistema di monitoraggio delle 
acque di scarico atto a verificare la conformità dei parametri allo scarico. La Società, infatti, è tenuta ad effettuare 
periodicamente, tramite tecnico abilitato, campionamenti e analisi chimico-biologiche delle acque reflue, al fine 
di certificare la conformità degli scarichi rispetto ai limiti di legge previsti e l’eventuale presenza di ulteriori so-
stanze pericolose. Tali certificati di analisi devono essere poi presentati, con apposita comunicazione, all’ARPA 
Umbria che, in caso di necessità, può procedere all’aggiornamento delle condizioni autorizzative. 
Per quanto riguarda i prelievi idrici, infine, l’acqua prelevata all’interno del sito di Solomeo proviene da acque-
dotto pubblico quando è destinata ad uso civile, mentre viene emunta da pozzi o dai serbatoi di stoccaggio e 
recupero delle acque piovane quando destinata ai processi produttivi. Il pozzo risulta regolarmente denunciato e 
monitorato10 .
Le tabelle che seguono illustrano i dati dei prelievi e degli scarichi idrici negli anni 2016 e 2017 e la qualità 
dell’acqua scaricata. Si conferma a tal ultimo riguardo il rispetto dei parametri di legge. Ai consumi di acqua per 
le attività di lavanderia, si aggiungono anche i consumi per uso civile negli uffici e nei negozi che, nella maggior 
parte dei casi, in assenza di dati puntuali, sono stati stimati sia per il 2016 che per il 2017. Per quanto riguarda gli 
scarichi ad essi connessi, si ritiene ragionevole considerare il volume scaricato pari a quello prelevato.
L’aumento dei consumi registrato tra il 2016 ed il 2017 è naturale conseguenza della crescita delle attività opera-
tive del Gruppo, degli spazi (sia di proprietà che in affitto) e della forza lavoro. 
10  Il dato monitorato è disponibile solo per il 2016 dal momento che il pozzo è crollato all’inizio del 2017. Attualmente la Società ha provveduto al tombamento 
e alle dovute comunicazioni. Tale evento ha determinato una diminuzione della quantità degli scarichi in acque di superficie. 
50