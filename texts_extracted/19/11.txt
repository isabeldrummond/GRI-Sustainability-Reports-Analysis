DICHIARAZIONE CONSOLIDATA DI CARATTERE NON FINANZIARIO 2017
I principali rischi identificati dalla Società in connessione con i temi per essa rilevanti indicati dal D. Lgs. n. 
254/2016 consistono nei seguenti:
Gestione del personale
I principali rischi connessi alla gestione del personale consistono nel rischio di non riuscire a reperire, in futuro, 
personale adeguatamente specializzato nelle lavorazioni artigianali come, ad esempio, sarti o modellisti, nonché 
nel rischio reputazionale e di responsabilità amministrativa ex D. Lgs. n. 231/2001 conseguente a eventuali viola-
zioni da parte dei dipendenti delle regole di legalità, trasparenza e correttezza, che devono ispirare costantemente 
l’organizzazione e l’operato dell’impresa. Le procedure e i presidi di controllo esistenti nel Gruppo sono volti a 
mitigare questi rischi. 
Inoltre, il Gruppo, in conformità con la normativa vigente, monitora costantemente i potenziali rischi legati alla 
salute e sicurezza dei propri dipendenti. 
Gestione del processo produttivo e di approvvigionamento
I principali rischi connessi al processo produttivo e di approvvigionamento consistono in:
–  rischio reputazionale conseguente ad eventuali violazioni da parte dei fornitori e dei façonisti dei diritti umani 
e dei principi contenuti nel Codice Etico della Società. L’esistenza di forme di controllo (finanche di terzo li-
vello) da parte della Società sull’operato dei propri fornitori e façonisti contribuisce a mitigare questo rischio;
–  rischio strategico legato ad un’eventuale riduzione futura del numero di persone specializzate nelle tecniche 
di lavorazione artigianale e ad una mancanza di ricambio generazionale necessario per l’attività produttiva; 
–  rischio operativo conseguente all’eventuale cessazione (in un arco temporale ravvicinato) dei rapporti con un 
numero rilevante di façonisti, o al mancato rispetto da parte di più façonisti dei programmi di produzione, per 
quanto condivisi con la Società. Peraltro, l’esistenza di una pluralità di façonisti con cui la Società collabora 
da molti anni fa sì che questo rischio sia minimo.
Ambiente
Per quanto concerne i temi ambientali, il principale rischio è riconducibile a quello di non conformità legislativa, 
legato all’evolversi del quadro normativo, nazionale e comunitario, cui la Società è chiamata ad adeguarsi. In 
particolare, il rischio in esame è connesso a possibili restrizioni/vincoli giuridici che fossero imposti con riguardo 
alle emissioni in atmosfera di gas ad effetto serra, nonché relativamente alla gestione degli scarichi e dei rifiuti. 
Quest’ultimo aspetto assume particolare rilievo con riguardo all’attività del reparto lavanderia della Società, 
posto che questa è l’unica che presenta un potenziale rischio di impatto ambientale. Peraltro, tenuto conto delle 
attività svolte dalla Società e dal Gruppo e della limitata rilevanza dei temi ambientali, il rischio evidenziato è 
ritenuto dalla Società minimo.
10