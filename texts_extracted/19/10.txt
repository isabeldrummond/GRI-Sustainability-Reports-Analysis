DICHIARAZIONE CONSOLIDATA DI CARATTERE NON FINANZIARIO 2017
Il Comitato per la Remunerazione, invece, sottopone al Consiglio di Amministrazione proposte per la definizione 
della politica per la remunerazione degli amministratori e dei dirigenti con responsabilità strategiche.
La Società, su base volontaria, ha altresì istituito dei comitati interaziendali con funzioni prevalentemente di 
coordinamento operativo. In particolare, tra essi si annoverano: 
–  il Comitato di Direzione, composto da amministratori esecutivi e dirigenti responsabili delle funzioni pro-
duttiva, commerciale, di comunicazione e marketing, finanziaria e legale della Società, con il compito prin-
cipale di supportare l’organo amministrativo nell’attuazione dei piani industriali e strategici. Ai citati compo-
nenti, si sono recentemente aggiunti i responsabili della funzione digital, in considerazione dell’accresciuta 
attenzione all’immagine della Società nel mondo digitale;
–  il Comitato Umane Risorse che definisce le linee guida e i principi relativi all’assunzione di dipendenti, ai 
passaggi di carriera, alla remunerazione e alla policy aziendale relativa al rapporto di lavoro; 
–  il Comitato per la Progettazione Architettonica che ha il compito di definire il concept dei negozi mono-
marca e degli spazi espositivi (es. show-rooms) e la progettazione architettonica delle sedi della Società; 
–  il Comitato per la Sicurezza Informatica che ha il compito di coordinare le funzioni aziendali interessate, 
al fine di valutare e mitigare i rischi connessi all’uso dei sistemi informatici del Gruppo.
A tali momenti di coordinamento, si affianca, con frequenza biennale, il “Consiglio dei 50”, che si svolge in due 
giorni al di fuori degli spazi aziendali, in un contesto conviviale. In tale occasione, le strategie elaborate dall’or-
gano amministrativo (condivise durante le assemblee aziendali: vedi Capitolo 3, paragrafo 3.3) e sviluppate attra-
verso le linee guida dei citati comitati, sono discusse e arricchite mediante il confronto dialogico con una platea 
più ampia di soggetti, che a vario titolo concorrono a porre in essere tali strategie. I partecipanti rappresentano 
tutti i reparti aziendali e fungono da veicolo delle istanze e dei sentimenti della base, con la quale, subito dopo, 
c’è la condivisione di quanto emerso nel Consiglio.
Il sistema di governo societario è essenzialmente orientato all’obiettivo della creazione di valore per gli azionisti 
in un orizzonte di medio-lungo periodo, nella consapevolezza della rilevanza sociale delle attività in cui il Grup-
po è impegnato e della conseguente necessità di considerare adeguatamente tutti gli interessi coinvolti. 
Per una più approfondita descrizione del sistema di corporate governance, si rimanda alla Relazio-
ne sul governo societario e gli assetti proprietari per l’esercizio 2017 consultabile al seguente link:  
http://investor.brunellocucinelli.com/it/governo-societario/assemblea-azionisti .
2.3 I PRINCIPALI RISCHI IN AMBITO NON FINANZIARIO
Nell’ambito del sistema di controllo interno e di gestione dei rischi è stato implementato un processo di risk as-
sessment dei rischi di business provenienti da fonti esterne ed interne basato su un’autovalutazione del rischio da 
parte dei responsabili delle varie aree aziendali, sia core che non-core business. Dal momento che alcuni rischi 
sono indefettibili rispetto al raggiungimento degli obiettivi aziendali, il risk assessment serve a determinare la 
propensione e la tolleranza ai rischi da parte della Società . 
Il Comitato di Direzione della Società effettua anche una valutazione di idoneità degli obiettivi rispetto alla 
natura e alle capacità della Società, effettuando così già in principio un primo contenimento dei rischi, evitando 
quelli inutili.
9