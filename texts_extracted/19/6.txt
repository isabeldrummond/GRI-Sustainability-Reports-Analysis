DICHIARAZIONE CONSOLIDATA DI CARATTERE NON FINANZIARIO 2017
2.  L’IMPRESA UMANISTICA
“Nella mia vita ho sempre coltivato un sogno: quello del lavoro utile per un obiettivo 
importante. Sentivo che il profitto d’azienda, da solo, non bastava a realizzare questo 
mio sogno, e che un fine più alto doveva essere ricercato”
Il Gruppo opera nel settore del lusso assoluto ed è specializzato nell’ideazione, produzione e distribuzione di 
capi di abbigliamento e accessori, per uomo e donna, caratterizzati da un’altissima artigianalità e rigorosamente 
“made in Italy”. Tra i prodotti a marchio “Brunello Cucinelli” meritano una particolare menzione quelli realizzati 
in cashmere . 
Il Gruppo opera in numerosi Paesi, anche attraverso società (direttamente o indirettamente) controllate dalla 
capogruppo, Brunello Cucinelli S.p.A., aventi sede in Europa, USA, Cina, Giappone, Russia, Canada e Brasile. 
In particolare, il brand “Brunello Cucinelli” è presente nelle vie del lusso delle principali città e località resort, 
con prestigiose boutique monomarca, nonché negli spazi più esclusivi di negozi multibrand e di luxury depart-
ment stores . 
A livello organizzativo, il Gruppo si compone di ventiquattro società controllate da Brunello Cucinelli S.p.A., 
dalla quale vengono diramati gli indirizzi per il coordinamento dei servizi di amministrazione, per la definizione 
e realizzazione degli investimenti e per le relazioni commerciali. La Società opera secondo un sistema organizza-
tivo delle attività che presuppone la condivisione delle strategie di prodotto e di comunicazione, affinché queste 
risultino coerenti con l’immagine del marchio e lo stile Brunello Cucinelli.
5