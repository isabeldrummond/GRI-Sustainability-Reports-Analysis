DICHIARAZIONE CONSOLIDATA DI CARATTERE NON FINANZIARIO 2017
2.2 ETICA E CORPORATE GOVERNANCE
2 .2 .1 CODICE ETICO
Nella “Impresa Umanistica” di Solomeo i rapporti con personale, collaboratori esterni, fornitori, partner com-
merciali e clienti, sono improntati alla centralità dei valori umani. Ciascuno deve sentirsi responsabile del proprio 
lavoro, senza penalizzare la propria individualità. Si valorizza la libertà e si crea un gruppo unito dove ognuno ha 
un ruolo da svolgere per il bene di tutti.
Questi valori si trovano espressi nel Codice Etico, in cui la Società sottolinea le responsabilità che da sempre 
hanno contraddistinto la propria cultura d’impresa.
Accanto ai valori fondamentali di rispetto delle leggi, onestà, trasparenza, correttezza e buona fede, il Codice 
Etico pone in primo piano gli obiettivi di sviluppo sostenibile, vale a dire il benessere delle persone che lavorano 
e collaborano con la Società e la responsabilità dell’impresa nei confronti del territorio. L’adozione e applicazione 
del Codice Etico è imprescindibile per il raggiungimento dell’obiettivo primario della Società, che consiste nella 
creazione di valore per gli azionisti, i dipendenti, i façonisti e i fornitori, i clienti e per la comunità nel suo insieme.
Il Codice Etico è condiviso con tutti i dipendenti e i terzi che collaborano per lo sviluppo, la produzione, la 
promozione, la distribuzione e la vendita dei prodotti. La Società ne promuove la conoscenza con vari mezzi 
(pubblicazioni online e/o comunicazioni dirette) e ne richiede l’adesione per qualsiasi contratto di fornitura, 
configurandolo quale presupposto per l’instaurazione del rapporto contrattuale.
Per una più approfondita descrizione dei contenuti del Codice Etico, si rimanda al seguente link:  
http://investor.brunellocucinelli.com/yep-content/media/codice-etico.pdf.
2 .2 .2 CORPORATE GOVERNANCE
La Società, a far data dal 27 aprile 2012, è quotata sul mercato telematico azionario (“MTA”) organizzato e 
gestito da Borsa Italiana S.p.A. e, in materia di corporate governance, la Società osserva le raccomandazioni 
contenute nel Codice di Autodisciplina delle società quotate.
In particolare, il sistema di governo societario adottato dalla Società consiste nel c.d. “modello tradizionale”, 
composto dall’Assemblea dei soci, dal Consiglio di Amministrazione e dal Collegio Sindacale. Per gli esercizi 
2012/2020, l’Assemblea dei soci, a norma del D. Lgs. n. 39/2010, ha affidato l’attività di revisione legale dei 
conti alla società EY S.p.A.
La gestione societaria è rimessa al Consiglio di Amministrazione che, al proprio interno, ha istituito due comitati 
con funzioni consultive, propositive e di controllo: il Comitato Controllo e Rischi e il Comitato per la Remune-
razione .
Il Comitato Controllo e Rischi supporta, con un’adeguata attività istruttoria, le valutazioni e le decisioni del 
Consiglio di Amministrazione relativamente al sistema di controllo interno e di gestione dei rischi, nonché quelle 
relative all’approvazione delle relazioni finanziarie periodiche.
8