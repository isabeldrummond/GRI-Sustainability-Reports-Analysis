DICHIARAZIONE CONSOLIDATA DI CARATTERE NON FINANZIARIO 2017
NOTA METODOLOGICA
La presente DNF del Gruppo Brunello Cucinelli risponde alle richieste del D. Lgs. n. 254/2016 sull’obbligo di 
rendicontazione delle informative non finanziarie da parte delle organizzazioni di grandi dimensioni e di interesse 
pubblico. Tale informativa ha l’obiettivo di assicurare la comprensione del modello organizzativo, delle attività, 
dei principali rischi e degli indicatori di prestazione del Gruppo relativamente agli aspetti ambientali, sociali, 
attinenti al personale, al rispetto dei diritti umani, alla lotta contro la corruzione attiva e passiva che risultano 
rilevanti tenuto conto delle attività e delle caratteristiche dell’azienda.
Il Consiglio di Amministrazione di Brunello Cucinelli S.p.A. ha approvato la presente dichiarazione non finan-
ziaria in data 7 marzo 2018 .
Il processo di individuazione dei temi rilevanti
Con lo scopo di individuare i temi rilevanti per l’azienda, la Società ha realizzato alcune analisi volte a compren-
dere le principali pressioni provenienti dai propri portatori di interesse e le priorità aziendali con riferimento ai 
cinque ambiti del D.Lgs. n. 254/2016.
Le analisi realizzate per individuare i temi rilevanti per l’azienda sono le seguenti:
–  analisi dei trend di sostenibilità a livello globale: mappatura dei principali aspetti non finanziari presi in 
considerazione dalle principali borse valori che hanno pubblicato linee guida per il reporting di sostenibilità, 
dai rating di sostenibilità (DJSI, MSCI, ecc.), dalle organizzazioni internazionali (GRI, World Economic Fo-
rum, ecc.) e dai governi (UE, UN, ecc.).
–  analisi delle pressioni di settore: mappatura degli aspetti non finanziari evidenziati come rilevanti per il 
settore della moda e dell’abbigliamento. In particolare sono state analizzate le pubblicazioni di alcune orga-
nizzazioni internazionali (RobecoSam, SASB, ecc.), nonché una selezione di standard, iniziative e linee guida 
del settore (“Manifesto della sostenibilità per la moda italiana”; “Linee Guida sui requisiti eco-tossicologici 
per gli articoli di abbigliamento, pelletteria, calzature ed accessori”, ecc.);
–  analisi delle priorità aziendali: attraverso interviste al management e l’analisi dei principali documenti 
aziendali (Codice Etico, Modello 231, Statuto, ecc.) sono stati individuati i principali aspetti legati ai cinque 
ambiti del D.Lgs. n. 254/2016 su cui l’azienda investe risorse e pone maggiore attenzione;
–  analisi delle uscite stampa: sono stati passati in rassegna gli articoli e le uscite stampa dell’ultimo biennio 
riguardanti il Gruppo, al fine di identificare i temi di sostenibilità su cui si focalizza maggiormente l’attenzio-
ne dei media e dell’opinione pubblica;
–  analisi di benchmark: sono stati analizzati i documenti e le relazioni di sostenibilità e responsabilità sociale 
pubblicati da società appartenenti al settore della moda e del lusso al fine di identificare i temi ritenuti rilevanti 
da parte di aziende comparabili a Brunello Cucinelli S.p.A.. 
L’insieme dei risultati di queste analisi ha condotto alla definizione degli aspetti non finanziari maggiormente 
rilevanti e necessari ad assicurare la comprensione delle attività aziendali, del suo andamento, dei suoi risultati e 
dell’impatto da essa prodotta e, pertanto, oggetto di rendicontazione all’interno della DNF del Gruppo Brunello 
Cucinelli.
55