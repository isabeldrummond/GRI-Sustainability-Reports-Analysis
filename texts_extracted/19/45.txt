DICHIARAZIONE CONSOLIDATA DI CARATTERE NON FINANZIARIO 2017
5.3 RAPPORTI CON I TERZI: FORNITORI E FAÇONISTI
Come detto, la Società realizza i propri prodotti avvalendosi dell’opera di imprese esterne al Gruppo7, i c.d. 
façonisti, vale a dire imprese di piccole e medie dimensioni che realizzano prodotti con tecniche di lavorazione 
tipicamente artigianali.
Tutti i façonisti cui si rivolge la Società sono italiani, operanti in Italia; di questi circa l’80% nel territorio umbro.
Inoltre, essi si distinguono per la loro alta specializzazione. Rispetto ai capi di abbigliamento e con particolare ri-
ferimento alla maglieria, la specializzazione dei façonisti non è solo per prodotto ma, rispetto al singolo prodotto, 
per ciascuna delle fasi del relativo processo produttivo. Ciò consente al Gruppo di ottenere prodotti di qualità e di 
ridurre il carico complessivo di lavoro gravante su ciascun façonista, oltre che di facilitare i controlli qualitativi 
svolti dal Gruppo. In tal modo risulta anche ridotto il rischio di dipendenza da singoli façonisti poiché esiste più 
di un façonista per ogni singola fase produttiva, e sono abbreviati i tempi di produzione delle singole commesse.
Nella selezione dei fornitori di materie prime, così come dei façonisti, la Società ricerca anzitutto un’elevata 
professionalità e affidabilità, idonee a garantire il rispetto degli standard qualitativi che caratterizzano i prodotti 
a marchio Brunello Cucinelli.
È considerata condizione imprescindibile la piena adesione da parte di façonisti e fornitori ai principi contenuti 
nel Codice Etico della Società, approvato dal Consiglio di Amministrazione in data 20 giugno 2011 e considerato 
parte integrante del Modello di organizzazione e controllo adottato ai sensi del D. Lgs. n. 231/2001. 
La tabella che segue evidenzia la spesa per lavorazioni esterne (c.d. façon) suddivisa per area geografica.
Façonisti
Tabella 13: GRI 204-1 Percentuale della spesa destinata ai fornitori locali
Spesa per lavorazioni esterne  2016 2016 2017 2017
suddivisa per area geografica € N. Laboratori € N. Laboratori
Italia 82 .338 mila 330 87 .852 mila 333
di cui Umbria 49 .396 mila 263 (80% del totale) 52 .920 mila 265 (80% del totale)
Altri Paesi UE 0 0
Paesi Extra-UE 0 0
Totale 82.338 mila 87.852 mila
Lavorazioni con componente  4 .649 mila 4 .934 mila
di materiali
di cui
Italia 4 .642 mila 4 .927 mila
Europa 7 mila 7 mila
Extra-Europa 0 0
7  Fanno eccezione le società del Gruppo Max Vannucci S.r.l. e Pinturicchio S.r.l., specializzate rispettivamente nella maglieria e nella produzione di giacche da 
uomo.
44