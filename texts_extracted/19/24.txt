DICHIARAZIONE CONSOLIDATA DI CARATTERE NON FINANZIARIO 2017
4 .1 .2 LA NUOVA SEDE: PERIFERIA AMABILE E IMPATTO AMBIENTALE
I caratteri dell’espansione dell’azienda al di fuori del perimetro dell’antico borgo rispondono alla medesima fi-
losofia che accompagna l’azienda sin dall’insediamento a Solomeo: il concetto di “periferia amabile” amplifica i 
termini in gioco nella ristrutturazione del borgo, come più volte espresso nei comunicati dell’azienda e nei discor-
si del fondatore Cav. Lav. Brunello Cucinelli. Il principale obiettivo è stato quello di mantenere una continuità 
fondamentale con i valori più nobili del contesto, in questo caso la campagna umbra. 
Dagli anni 2000, la crescita dell’azienda ha reso necessari nuovi spazi per produzione e uffici. Coerentemente con 
il progetto che ha coinvolto il borgo trecentesco, è stato acquisito un opificio industriale già presente ai piedi della 
collina dove si trova Solomeo. L’edificio è stato radicalmente ristrutturato con impiego di materiali e manodopera 
locale, prestando attenzione ai colori, alla coerenza con l’ambiente circostante e alla dotazione di ampie vetrate e 
finestre con l’obiettivo di rendere gli ambienti luminosi e con ampia visibilità sull’esterno. 
A partire dal 2013, la Società ha accresciuto ulteriormente gli spazi con due nuovi padiglioni costruiti in continu-
ità strutturale ed estetica rispetto al primo. 
La nuova struttura a forma di ferro di cavallo circonda ora un giardino centrale, ispirato al concetto storico 
dell’“hortus conclusus” .
Giardino centrale
23