DICHIARAZIONE CONSOLIDATA DI CARATTERE NON FINANZIARIO 2017
Analisi della Carbon Footprint del maglione di cashmere
In data 28 novembre 2012, Brunello Cucinelli S.p.A. siglò un accordo volontario con il Ministero dell’Am-
biente e della Tutela del Territorio e del Mare in materia di “promozione di progetti comuni finalizzati 
all’analisi, riduzione e neutralizzazione dell’impatto sul clima del settore della produzione tessile, maglie-
ria & moda”. Tale accordo si inseriva nel più ampio programma di valutazione dell’impronta ambientale 
del Ministero dell’Ambiente e della Tutela del Territorio e del Mare finalizzato a promuovere progetti 
comuni di sviluppo di metodologie di analisi, di riduzione e di neutralizzazione dell’impatto sul clima di 
prodotti, servizi e processi produttivi.
Nell’ambito di questo accordo è stata condotta un’analisi della “carbon footprint” del maglione basico 
da uomo in cashmere 100% (in cinque diverse versioni) prodotto dalla Società; l’obiettivo era di fornire 
all’azienda una descrizione degli impatti di carbonio relativi alla produzione e all’intero ciclo di vita del 
maglione, nonché di identificare i contributi più significativi della “carbon footprint”. 
La contabilizzazione della “carbon footprint” del maglione (nelle sue cinque versioni), condotta in con-
formità ai requisiti e alle linee guida del WRI/WBCSD GHG Protocol Product Life Cycle Accounting and 
Reporting Standard (che segue un approccio c.d. Life Cycle Assessment, analizzando cioè l’intero ciclo 
di vita del prodotto “dalla culla alla tomba”), ha preso in considerazione le seguenti cinque fasi: 
– acquisizione e pretrattamento di materiale in input; 
– produzione;
– distribuzione e stoccaggio; 
– fase di uso; 
– fine vita.
Per ogni fase sono state calcolate le relative emissioni di gas a effetto serra (GHG) in funzione della speci-
fica attività e di adeguati fattori di emissione; una volta determinate le emissioni associate a ciascuna fase 
del ciclo di vita del prodotto, le stesse sono state sommate per ottenere la “carbon footprint” del maglione.
I risultati dell’analisi hanno evidenziato che le componenti più importanti della “carbon footprint” del 
prodotto considerato sono rappresentate dalla fase di uso e dalla fase di acquisizione dei materiali di in-
put, entrambi fasi del ciclo di vita sulle quali risulta difficile intervenire in maniera diretta al fine di una 
eventuale riduzione delle relative emissioni. Le fasi di produzione e distribuzione contribuiscono invece 
in maniera minore, coprendo insieme circa un terzo delle emissioni totali.
Inoltre, dall’aprile 2016, il Gruppo è passato ad acquisire energia elettrica in Italia da un fornitore che 
produce energia verde da centrali idroelettriche.
49