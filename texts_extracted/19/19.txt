DICHIARAZIONE CONSOLIDATA DI CARATTERE NON FINANZIARIO 2017
L’eterogeneità della composizione del personale è favorita altresì dal fatto che il Gruppo opera su scala interna-
zionale. Per il Gruppo lavorano dipendenti appartenenti a 47 nazionalità diverse. 
La politica attuata dalla Società rispetto al tema della gestione del personale muove dalla convinzione che, al fine 
di promuovere il benessere delle persone e, conseguentemente, un elevato livello di produttività delle stesse, sia 
indispensabile garantire un giusto equilibrio tra tempi di lavoro e di vita privata. Nella sede di Solomeo l’orario 
di lavoro è dalle 8 alle 17,30 con una pausa pranzo di un’ora e mezzo che consente a coloro che abitano nelle 
vicinanze di poter trascorrere la pausa con la propria famiglia, rinnovando così una tradizione molto sentita nel 
territorio. Viene disincentivato il lavoro oltre l’orario di chiusura e raccomandato di non inviare e-mail di lavoro 
durante il tempo libero. 
Tra le iniziative finalizzate ad accrescere il senso di appartenenza al Gruppo, meritano di essere citate le assem-
blee aziendali organizzate almeno quattro volte all’anno, in occasione delle quali i dipendenti vengono aggiornati 
dallo stesso Presidente e Amministratore Delegato sull’andamento dell’attività d’impresa.
Un’importante iniziativa che la Società ha assunto in favore delle proprie persone è il programma denominato 
“Perché fiorisca la cultura”, che si propone di valorizzare e favorire il tempo dedicato alle attività culturali e 
ricreative come naturale e indispensabile completamento della vita professionale. Il progetto prevede lo stanzia-
mento di un budget annuale grazie al quale ciascun dipendente può acquistare libri, biglietti per spettacoli, corsi 
di formazione, ecc..
Le iniziative previste a vantaggio dei dipendenti sono a beneficio sia di quelli assunti full-time che (proporzio-
nalmente) di quelli part-time .
In linea con l’obiettivo di promuovere e garantire la dignità e il benessere delle proprie persone, il Gruppo pone 
attenzione a che gli ambienti di lavoro siano non solo conformi agli standard di igiene e sicurezza imposti a livel-
lo normativo, ma anche tali da offrire un elevato livello di comfort.
Una particolare cura viene riservata all’estetica degli spazi, sia interni che esterni. 
Gli stabilimenti e uffici della sede di Solomeo sono circondati da un parco di oltre 60.000 m² (vedi anche Capitolo 
4, paragrafo 4.1.2); i dipendenti possono usufruire di questi ampi e curati spazi verdi durante la pausa pranzo, così 
da immergersi in questo contesto naturale, rilassarsi con passeggiate tra i viali alberati e godere dell’atmosfera 
speciale che emanano il roseto e il frutteto.
3.4 L’ATTENZIONE PER LA SALUTE E LA SICUREZZA DELLE PERSONE
Il Gruppo Brunello Cucinelli rispetta la normativa per la tutela della salute e della sicurezza nei luoghi di lavoro 
(in particolare, il D. Lgs. 81/2008).
Ad ogni dipendente viene garantita un’adeguata formazione e informazione sul corretto uso dei dispositivi e 
macchinari a disposizione . 
Merita ricordare che nel 2015 la Società, con la collaborazione delle Università di Firenze e di Bologna, ha 
realizzato un progetto denominato “Progetto Ergonomia”, il cui obiettivo è stato quello di individuare presidi 
18