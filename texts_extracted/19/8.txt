DICHIARAZIONE CONSOLIDATA DI CARATTERE NON FINANZIARIO 2017
2.1 VALORI E FILOSOFIA
Nel borgo medievale di Solomeo Brunello Cucinelli ha dato vita ad una nuova dimensione imprenditoriale: una 
realtà che pone l’uomo al centro dell’impresa e che intende il lavoro come una delle più nobili espressioni del 
valore umano. Attraverso questa impostazione, il profitto diviene un mezzo per conseguire il fine superiore del 
vero bene: migliorare la vita di chi lavora, custodire le bellezze del mondo, realizzare progetti rivolti alle future 
generazioni.
L’azienda si fonda su un modello imprenditoriale ancorato ad alcuni elementi distintivi che identificano e posi-
zionano il brand nella fascia altissima del lusso nel mercato internazionale: 
–  artigianalità italiana, sinonimo di cura nella scelta della materia prima e di ricerca di un’altissima qualità, 
che dipende in primo luogo dall’attenzione a fornire le migliori condizioni possibili per favorire la creatività 
lungo ciascun passaggio della filiera produttiva. Quest’ultima si avvale di oltre 300 laboratori artigianali ita-
liani (prevalentemente in Umbria) per la realizzazione di ciascuna fase di produzione;
–  esclusività, caratteristica fondamentale del posizionamento nella fascia più alta del lusso, che il cliente finale 
attribuisce al gusto contemporaneo, alle lavorazioni artigianali e alla qualità delle materie prime che costitu-
iscono le fondamenta dello stile Brunello Cucinelli, sostenuto da una presenza distributiva selezionata con 
cura;
–  crescita garbata, intesa come sviluppo sostenibile al fine di migliorare armonicamente e secondo il giusto 
tempo le condizioni dell’impresa; l’obiettivo è creare una dimensione innovativa orientata al benessere delle 
persone che lavorano e collaborano con l’azienda. 
Lo sviluppo aziendale negli anni ha seguito ritmi naturali e sostenibili, che hanno portato al raggiungimento di 
una “profittabilità sana”, secondo la quale la realizzazione degli utili non va disgiunta dall’esigenza di rendere 
l’organizzazione sempre più solida e dalla cura costante delle condizioni di lavoro, nel rispetto del territorio 
circostante . 
Tale modello di “impresa umanistica” ha permesso di sviluppare un senso di partecipazione molto intenso, svi-
luppato sia internamente tra i dipendenti, che esternamente nei rapporti con i façonisti e i fornitori, i partner 
commerciali e i clienti . 
Il Gruppo promuove una cultura improntata alla legalità – nessun comportamento illecito, sia pur realizzato 
nell’interesse o a vantaggio dell’impresa, può ritenersi in linea con la politica aziendale – e al controllo, che 
deve governare tutte le fasi decisionali e operative dell’attività sociale. Il raggiungimento di queste finalità si 
concretizza in un sistema coerente di principi, procedure organizzative, gestionali e di controllo e disposizioni 
che mirano a far sì che le attività aziendali siano conformi alle leggi applicabili. 
In ottemperanza al D.Lgs. n. 231/2001, la Società assicura una corretta divulgazione dei contenuti e dei principi 
del proprio modello organizzativo all’interno e all’esterno della propria organizzazione, secondo le volontà del 
fondatore e sotto la supervisione dell’Organismo di Vigilanza. L’attività di comunicazione e formazione è di-
versificata a seconda dei destinatari cui essa si rivolge ma è, in ogni caso, improntata a principi di completezza, 
chiarezza, accessibilità e continuità al fine di consentire ai diversi destinatari la piena consapevolezza di quelle 
disposizioni aziendali che sono tenuti a rispettare e delle regole etiche che devono ispirare i loro comportamenti.
7