DICHIARAZIONE CONSOLIDATA DI CARATTERE NON FINANZIARIO 2017
Il processo di reporting e le metodologie di calcolo 
Il percorso implementato dal Gruppo in ottemperanza alle richieste del Decreto, con riferimento ai cinque ambiti 
indicati dal legislatore, quali ambientale, sociale, attinente al personale, rispetto dei diritti umani, lotta contro la 
corruzione, si è sviluppato secondo i seguenti passaggi chiave: 
–  individuazione dei temi rilevanti;
–  mappatura dei principali rischi, generati o subiti, che derivano dalle attività d’impresa, dai suoi prodotti, ser-
vizi o rapporti commerciali, inclusa la catena di fornitura;
–  individuazione delle politiche praticate, laddove applicabile, e della governance adottata per la gestione dei 
cinque ambiti; 
–  definizione e implementazione di un processo (a livello di Gruppo) di raccolta, aggregazione e trasmissione 
dei dati e delle informazioni richieste dagli indicatori fondamentali di prestazione scelti sulla base dei temi 
rilevanti e previsti dallo standard di rendicontazione prescelto .
La definizione dei contenuti della DNF 2017 ha coinvolto tutte le funzioni aziendali rilevanti e responsabili per 
gli aspetti trattati nella sezione. 
Di seguito sono riportate le principali metodologie di calcolo utilizzate: 
–  il tasso di frequenza degli infortuni è il rapporto fra il numero totale di infortuni non in itinere e il numero 
totale di ore lavorate, moltiplicato per 1.000;
–  il tasso di malattia professionale è il rapporto fra il numero totale di casi di malattia professionale e il numero 
totale di ore lavorate, moltiplicato per 1.000;
–  il tasso di gravità è il rapporto tra il numero totale di giornate di lavoro perse per infortunio non in itinere e il 
numero totale di ore lavorate, moltiplicato per 1.000;
–  il tasso di assenteismo è il rapporto tra i giorni totali di assenza nel periodo di rendicontazione e il numero 
totale dei giorni lavorati nello stesso periodo;
–  i fattori di emissione utilizzati per il calcolo delle emissioni di CO2 riportate nel presente documento sono i 
seguenti:
- Emissioni dirette scopo 1: per i consumi di gas naturale, benzina e diesel sono stati utilizzati i fattori di 
emissione tratti dalla tabella dei parametri standard nazionali del Ministero dell’Ambiente e della Tutela del 
Territorio e del Mare; per le perdite di gas refrigeranti dei condizionatori è stato utilizzato il GWP fornito 
dal DEFRA (Department for Environment Food & Rural Affairs del Regno Unito);
- Emissioni indirette energetiche scopo 2: per l’elettricità acquistata dalla rete elettrica nazionale è stato uti-
lizzato il fattore di emissione tratto da Confronti internazionali Terna su dati Enerdata – dati 2015;
i consumi idrici del Gruppo, ad eccezione di quelli associati ai siti italiani, sono calcolati stimando un consumo 
medio per dipendente pari a 100 litri al giorno moltiplicati per 252 giorni lavorativi nel 2016 e per 250 giorni 
lavorativi nel 2017 .
59