Gruppo Italiaonline Dichiarazione consolidata di carattere non finanziario 2017

Ambiente

Consumi energetici ed emissioni

Per Italiaonline il rispetto e l’attenzione per tutti gli stakeholder e per l’ecosistema in cui opera si
traducono non solo in un approccio industriale e commerciale responsabile dal punto di vista
economico ed etico, generando valore e crescita sostenibile, ma anche nell’implementazione di
buone pratiche ambientali a livello aziendale per armonizzare l’impatto verso tutti gli ambiti in cui
opera, sostenendo una cultura d’impresa consapevole e di pari opportunita.

In particolare, nell’ambito della propria attivita, il Gruppo si impegna a operare nel rispetto della
salvaguardia dell’ambiente, secondo i principi dello sviluppo sostenibile. Come descritto
allinterno del proprio Codice Etico, ciascuna societa del Gruppo si impegna a rispettare la
normativa vigente in materia ambientale e le prescrizioni autorizzative applicabili, operando al
fine di assicurare la tutela dell’ambiente e la prevenzione dell’inquinamento.

Questo approccio si traduce, nel quotidiano degli ambienti lavorativi, in molteplici attivita: dalla
sistematica riduzione della stampa cartacea di e-mail, di bozze, di presentazioni e di
comunicazioni interne, alla raccolta e recupero dei rifiuti, del toner delle stampanti, della carta,
alle buone pratiche rispetto alle risorse energetiche che coinvolgono non solo i comportamenti
dei dipendenti, ma anche, per esempio, la scelta di apparecchiature e contratti di fornitura per
l'energia, per un presidio consapevole degli aspetti di salute, sicurezza e di risparmio
ecofriendly in azienda.

A livello operativo, Italiaonline monitora i propri consumi energetici e le relative emissioni anche
se, data la natura della propria attivita, tale aspetto non rappresenta una fonte di impatti ambientali
particolarmente rilevanti. Per questo il Gruppo non si é dotato di una politica dedicata poiché i
propri consumi energetici sono riferibili esclusivamente ad una gestione ordinaria degli edifici
aziendali e, per tale motivo, si preoccupa soprattutto di verificare che non sussistano situazioni di
consumo anomalo all’interno delle proprie sedi. L’obiettivo é quindi quello di mantenere consumi
energetici standard, verificandone costantemente i livelli e svolgendo diagnosi energetiche
periodiche. Tra il 2015 e il 2017 il Gruppo ha attuato diversi interventi per estendere la dotazione
di lampade a LED cosi da ridurre i consumi elettrici all’interno delle proprie sedi.

Di conseguenza lo stesso approccio é stato adottato da Italiaonline per la gestione delle emissioni
in atmosfera causate dalla propria attivita, in primis dai consumi energetici e dagli spostamenti
del personale, per cui la Societa non si é dotata di particolari politiche se non quelle relative ad
una buona gestione. A titolo di esempio, la Societa suggerisce ai propri dipendenti di accordarsi
per viaggiare insieme in automobile per ottimizzare i trasporti in occasione di trasferte.

Nel corso del 2017 alle emissioni totali causate dai consumi energetici delle proprie sedi, che per
il 2017 sono arrivate a contare 3.156 tC0Q2e, si aggiungono quelle causate dagli spostamenti del
personale che hanno generato emissioni per un valore di 1.639 tCOze (di cui il 26% dovuto agli
spostamenti in aereo e il 74% agli spostamenti in auto).

Infine, ai consumi di energia dovuti all’utilizzo dei propri edifici e agli spostamenti del personale,
si aggiungono i consumi energetici causati dall’utilizzo di server esterni. Tale consumo per il 2017
é stato pari a 5.082.374 kWh con corrispettive emissioni di C02 per un valore pari a 2.028 tCOze.

30
