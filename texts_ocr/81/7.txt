Gruppo Italiaonline Dichiarazione consolidata di carattere non finanziario 2017

Nota metodologica

La Dichiarazione non finanziaria consolidata del Gruppo Italiaonline (nel seguito anche
“Dichiarazione’), redatta ai sensi del D.Lgs. 254/2016 (in attuazione della Direttiva 2014/95/UE),
espone informazioni e dati relativi alle politiche e alla gestione dei temi ambientali, sociali, attinenti
al personale, al rispetto dei diritti umani e alla lotta contro la corruzione attiva e passiva, utili ad
assicurare la comprensione delle attivita svolte dal Gruppo Italiaonline (di seguito anche il
“Gruppo’) in tali ambiti, del suo andamento, dei risultati conseguiti e degli impatti che ne sono
derivati.

La redazione della Dichiarazione é basata su specifici principi e metodologie previste dai piu
recenti standard pubblicati nel 2016 dal Global Reporting Initiative (“GRI Standards” - opzione
GRl-referenced), autorevole Organismo Indipendente' dedicato alla definizione di modelli per il
reporting non-finanziario. In particolare, la Dichiarazione fa riferimento agli Standards 2016
indicati nella “Tabella di raccordo tra i contenuti della Dichiarazione, gli ambiti del Decreto e gli
standard GRI” presentata nelle pagine che seguono.

L’ampiezza e la qualita della rendicontazione riflettono il principio di materialita, elemento previsto
dalla normativa di riferimento e caratterizzante i GRI Standards: i temi trattati all’interno della
Dichiarazione sono quelli che, dopo un’attenta valutazione, sono stati considerati rilevanti in
quanto in grado di riflettere gli impatti sociali e ambientali delle attivita del Gruppo o di influenzare
le decisioni dei suoi stakeholder.

Come previsto dal D.Lgs. 254/2016 (di seguito anche solo “Decreto”), la Dichiarazione viene
pubblicata con cadenza annuale ed é sottoposta al giudizio di conformita delle informazioni fornite
rispetto alle richieste del suddetto Decreto e dello standard utilizzato, da parte di un revisore
indipendente appositamente designato.

Perimetro di reporting

Le informazioni qualitative e quantitative contenute nella Dichiarazione si riferiscono alla
performance del Gruppo per l’esercizio chiuso il 31 dicembre 2017. Per questo primo anno di
rendicontazione non é stato possibile procedere ad un raffronto con l’esercizio precedente poiché
dati e informazioni non sarebbero stati comparabili considerando i rilevanti mutamenti intervenuti
nell’'assetto organizzativo del Gruppo nel corso del 2016. Va in particolar modo ricordato che in
data 8 marzo 2016 le Assemblee delle due societa preesistenti (Italiaonline S.p.A. e Seat Pagine
Gialle S.p.A.) hanno approvato il progetto di fusione per incorporazione inversa di Italiaonline
S.p.A. in Seat Pagine Gialle S.p.A. (che ha contestualmente modificato la propria denominazione
in Italiaonline S.p.A.). La fusione, la cui efficacia giuridica é intervenuta il 20 giugno 2016, ha
profondamente modificato il perimetro del Gruppo dando origine alla prima internet company
italiana.

Nel seguito, per “Italiaonline” o Gruppo si intende l’insieme della societa capogruppo, Italiaonline
S.p.A., e delle societa controllate consolidate con metodo integrale nel bilancio consolidato:
Consodata S.p.A., l’insieme delle societa Digital Local Services, il Gruppo Moqu? e Prontoseat

1 Il Global Reporting Initiative é un organismo non-profit fondato a Boston nel 1997 allo scopo di creare un supporto utile al rendiconto della performance
sostenibile di organizzazioni di qualunque dimensione, appartenenti a qualsiasi settore e Paese del mondo. Nel 2001 é stato riconosciuto come
Organismo Indipendente dalle Nazioni Unite e nel 2002 la UNEP (United Nations Environment Program) ha formalmente riconosciuto e condiviso i suoi
principi invitando tutti gli Stati Membri dell‘ONU ad individuare una sede ufficiale quale Organismo riconosciuto dalle Nazioni Unite.

2 Si segnala che in data 19 gennaio 2018 si é concluso il processo di liquidazione volontaria della Moqu ADV Ireland DAC, societa interamente controllata
dalla Moqu ADV S.r.|., a sua volta controllata dalla Italiaonline S.p.A. che ne detiene l'intero capitale sociale.

5
