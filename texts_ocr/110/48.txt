mg Fornitori locali

& Altri fornitori

 

Le dinamiche di acquisto avvengono prevalentemente all’interno dello stesso Paese. Per gli acquisti dai
Paesi asiatici (es. Cina), si segnala l’utilizzo di intermediari specializzati a interfacciarsi con Paesi esposti a
maggiori rischi sociali ed ambientali. A tali intermediari, il Gruppo RCS richiede la sottoscrizione di ulteriori
principi etici, quali il divieto di sfruttamento del lavoro forzato e del lavoro minorile.

Di seguito verranno delineate le principali tipologie di acquisto da parte del Gruppo e le modalita di
gestione in termini sociali e ambientali. Inoltre, per un’indicazione specifica delle tipologie e quantita di

materiali utilizzati per la produzione, si rimanda a quanto descritto nel capitolo 10 “Tutela dell’ambiente”.

Acquisto carta

La materia prima maggiormente utilizzata dal Gruppo é la carta, che viene acquistata centralmente sia
per i poli produttivi di proprieta sia per i poli produttivi di terzi, in Italia e in Spagna.

L’industria cartaria in Europa é storicamente una delle industrie pil attente all’ambiente poiché utilizza
risorse rinnovabili che danno origine a prodotti riciclabili: le cartiere devono infatti sottostare a severe
procedure finalizzate alla riduzione massima degli impatti ambientali e le procedure adottate dalle diverse
multinazionali negli stabilimenti presenti in diverse nazioni devono pertanto attenersi alle rigide leggi europee
e nazionali.

RCS utilizza i principali fornitori italiani ed europei di carta come Burgo Group, Cartiera del Garda
(Gruppo Lecta), Norske, Holmen, UPM, operatori di primario standing internazionale in un settore che
presenta un contenuto numero di controparti. Tali controparti dimostrano il loro impegno verso I'ambiente
attraverso certificazioni di un processo produttivo eco-compatibile (certificazione ISO 14001 e/o registrazione
EMAS - Eco Management and Audit Scheme) e una comunicazione dettagliata del loro impegno verso
l'ambiente. A titolo esemplificativo si riporta di seguito I'esempio di uno dei maggiori fornitori di carta del

Gruppo, Burgo Group.

49
