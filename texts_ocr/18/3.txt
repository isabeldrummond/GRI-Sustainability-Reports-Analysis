Dichiarazione consolidata
di carattere non finanziario 2019

Le oasi della memoria e della biodiversita

Sessanta tra riserve, parchi, oasi e aree marine protette,
sparsi a macchia di leopardo in 11 province (Lecce, Brindisi,
Taranto, Bari, BAT, Foggia, Matera, Benevento, Campobasso,
Isernia e Chieti), raccontano per immagini, in questa
“Dichiarazione consolidata di carattere non finanziario
2019” del Gruppo Bancario Banca Popolare Pugliese,

un ecosistema ancora intatto nella sua biodiversita, di
eccezionale valore naturalistico, scientifico e paesaggistico,
da preservare e valorizzare per garantire alle generazioni
presenti e a quelle che verranno il diritto di “vivere bene”

in un ambiente protetto ed ecologicamente equilibrato.

Da questo mondo verticale, dominato dai boschi e dalle
selve, un tempo rifugio di eremiti, di santi e di briganti,
irrompe la stupefacente bellezza del creato, ma anche la sua
vulnerabilita, se vengono meno tradizioni e saperi ancestrali,
la forza dei simboli, il rispetto della natura, e non sono
adottate politiche di responsabilita e di sviluppo sostenibile.

Abbiamo molto da imparare da questo libro verde della vita,
popolato da organismi straordinari e aperto sul nostro
destino comune di pellegrini in cerca di un paradiso smarrito
trai rumori del progresso e della modernita, di una casa
ospitale dove fare pace con la Madre Terra e ritrovare,
miracolosamente intatta, la nostra dilapidata infanzia.
