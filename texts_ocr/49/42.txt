AN

= le

AVI©S

L’esecuzione di commesse pubbliche per la costruzione di armamenti richiede il trattamento di informazioni
riservate coperte da segreto di Stato o classificate di segretezza nazionale ovvero nel quadro del Trattato del
Nord Atlantico, dell’Unione europea e di natura internazionale, come disciplinato dalla Legge 3 agosto 2007,
n. 124 (“Sistema di informazione per la sicurezza della Repubblica e nuova disciplina del segreto”). Infatti,
Avio svolge attivita classificata ai sensi della normativa vigente concernente la protezione e la tutela delle
informazioni classificate D.P.C.M. n. 3/2017 (“Disposizioni per la tutela amministrativa del segreto di Stato e
delle informazioni classificate e a diffusione esclusiva”) ed é abilitata a tali trattamenti informativi sulla base
di specifici nulla osta (Nulla Osta Sicurezza -NOS e Nulla Osta di Sicurezza Complessivo - NOSC).

Tutte le informazioni di livello classificato sono lavorate in aree dedicate. Queste aree sono realizzate
secondo i criteri previsti dalla normativa in materia e l'accesso alle informazioni é regolato secondo i criteri
di sicurezza e le procedure previste per la lavorazione e la consultazione del materiale classificato. La gestione
informatica delle informazioni di livello classificato all'interno delle aree preposte é gestito applicando tutte
le policy di sicurezza descritte nel DPCM 3/2017. Ad esempio |’accesso controllato alle aree classificate
attraverso l’abilitazione di un badge, l’accesso alle postazioni di lavoro con cambio password obbligatorio al
primo accesso e ogni 60 giorni con una storicizzazione delle password (non possono essere riutilizzate le
ultime 5), uso di chiavi USB con sistema di crittografia. L'ingresso di personale occasionale che necessita di
accedere alle aree classificate viene autorizzato dall'Ufficio Sicurezza Industriale e registrato su apposito
registro.

Si evidenzia, a tal proposito, che nel corso 2017, a seguito di una visita ispettiva della Presidenza del Consiglio
dei Ministri Dipartimento per le Informazioni e per la Sicurezza (DIS), erano state riscontrate alcune
irregolarita nella gestione informatica dei dati classificati di ingegneria e programmi con riferimento alle
misure di sicurezza fisica e logica delle informazioni. A tal fine é stato trasmesso al DIS il rapporto predisposto
dal Funzionario alla sicurezza CIS e dal Funzionario di Sicurezza di Gruppo nel quale Avio ha definito idonee
misure volte a rafforzare ulteriormente i sistemi di sicurezza dei sistemi informativi.

Nel corso del 2017 non sono state registrate perdite o furti di informazioni sensibili. [GR/ 418-1]

41
