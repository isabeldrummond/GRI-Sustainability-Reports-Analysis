PRODOTTO E CATENA DI FORNITURA

Profilo e presidio della catena di fornitura

Il Gruppo Stefanel riconosce l’importanza delle relazioni con i propri fornitori. E infatti radicata nell’azienda la
consapevolezza di quanto la gestione dei rapporti di fornitura sia vitale per la continua creazione di valore nei
confronti del cliente e per la costante offerta di prodotti sicuri e di alta qualita che garantiscano la salute e
sicurezza dei clienti e di tutti i lavoratori che operano lungo la filiera produttiva.

Il sistema produttivo delle business unit Stefanel e Interfashion si caratterizza per un’elevata flessibilita ed
elasticita pur con il mantenimento di un importante presidio produttivo dal forte know how nel campo della
maglieria, che rappresenta il tratto distintivo dei prodotti commercializzati dal Gruppo.

La filosofia produttiva adottata dal Gruppo Stefanel é del tipo c.d. “commercializzato”. Nello specifico, per
quanto riguarda la business unit Stefanel, il modello produttivo é del tipo commercializzato puro per tutti i capi
in tessuto confezionati e per una larga parte della maglieria, con l’obiettivo di arrivare entro la fine dell’esercizio
2018 ad acquistare l’intera collezione di prodotti di maglieria da fornitori terzi, completando cosi il percorso
evolutivo verso il commercializzato puro. Per quanto riguarda la restante parte di maglieria, si segnala che nel
corso dell’esercizio 2017 Stefanel ha svolto ancora attivita di acquisto di filati, che sono quindi stati inviati in
conto lavorazione ai fagonisti, e di coordinamento per alcune fasi di produzione (e.g. smacchinatura, lavaggio,
stiratura, ecc.). In ragione della ricercatezza dei prodotti marchiati HIGH, la business unit Interfashion svolge
attivita di produzione interna esclusivamente con riferimento al campionario, oltre ad acquistare tessuti e filati
che successivamente sono inviati ai terzisti in conto lavorazione per il confezionamento del prodotto finito.

In particolare, l’approvvigionamento della business unit Stefanel consta essenzialmente di tre tipologie di
prodotti: filati, capi in tessuto e maglieria. La spesa di fornitura totale annuale della stessa é@ pari a circa 27
milioni di Euro, di cui circa 6 milioni per i filati e i rimanenti 21 milioni per la maglieria e i capi in tessuto.

Nel corso delle ultime stagioni il Gruppo ha modificato le aree di approvvigionamento dei propri prodotti
attraverso la selezione di fornitori localizzati nell’area mediterranea, tra cui I’Italia, e !Est Europa a scapito di
produzioni provenienti dal Far East. A conferma dell’attenzione del Gruppo nel ricorrere ai fornitori locali, l'area
principale di approvvigionamento é costituita dall'ltalia (36%) assieme alla regione Mediterranea (30%),
mentre il Far East, trainato dalla Cina, contribuisce per il restante 34% della spesa totale. | fornitori italiani
contribuiscono primariamente alla produzione di filati e maglieria; i capi in tessuto sono invece principalmente
realizzati nelle regioni Mediterranee e Asiatiche.

La catena di fornitura di Stefanel é altamente concentrata, con una decina di fornitori che costituiscono piu del
50% della spesa di approvwvigionamento e una ventina di fornitori che costituiscono circa il 40%. | rimanenti
fornitori hanno una rilevanza molto bassa, costituendo circa il restante 10%.

La supply chain di Interfashion consta di circa: 245 fornitori di materie prime (accessori e tessuti), di cui 39
esteri (Francia, Giappone, Inghilterra, Portogallo, Spagna, Svizzera); 30 fornitori di prodotto finito, di cui 11
esteri (Cina, India, Moldavia, Portogallo, Turchia); 87 fornitori di mano d’opera, industria ed artigiani per le
lavorazioni, di cui 11 esteri (Marocco, Romania, Slovenia).

Il prodotto HIGH é orientato allo sviluppo e all’approvvigionamento di materie prime ed elementi caratterizzati
da una qualita elevata che principalmente trova le sue fonti produttive in Italia. Piu in generale, la ricerca e la
scelta delle fonti produttive sono funzionali alla proposta commerciale o alla natura del prodotto. Nel corso del
2017, il 77% della spesa di fornitura € avvenuta nei confronti di fornitori italiani, il 4% presso fornitori esteri
europei e il restante 19% nel resto del mondo.

La scelta dei fornitori si ispira a principi di obiettivita, imparzialita, competenza, concorrenza ed economicita,
oltre ai principi di trasparenza, correttezza ed eccellenza nel rispetto dei piu elevati standard qualitativi. Ogni
rapporto di fornitura é vincolato al rispetto delle leggi e dei regolamenti in materia di lavoro, diritti umani, salute
e sicurezza, ambiente, anticorruzione vigenti nel proprio Paese e all’applicazione dei principi enunciati dal
Codice Etico e dal Codice di Condotta dei Fornitori. E’ inoltre richiesto a ciascun fornitore di garantire il rispetto
dei diritti fondamentali dell’uomo, dei principi di parita di trattamento e di non discriminazione, nonché la tutela
del lavoro minorile e forzato.

La selezione dei fornitori é effettuata dal Gruppo tenendo conto anche delle competenze tecniche dell’azienda
partner, dei suoi standard qualitativi e delle sue capacita di far fronte alle produzioni che le vengono assegnate

28
