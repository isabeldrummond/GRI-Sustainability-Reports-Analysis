Impresa Pizzarotti & C. S.p.A.

 

Modello di Governance

ll Consiglio di Amministrazione di Impresa Pizzarotti & C. S.p.A., composto da Presidente, Vice
Presidente, Consiglieri e Consiglieri Delegati per le diverse aree di business, costituisce parte della
struttura di Governance insieme al Collegio Sindacale, formato dal Presidente e dai Sindaci effettivi,
all’Organismo di Vigilanza e al Comitato di Gestione dei Rischi. Le procure societarie conferite
specificano poteri e responsabilita in ambito economico, ambientale e in materia di salute e
sicurezza sul lavoro, oltre all’autorita di poter assumere o meno personale.

Tutte le decisioni sono prese dal Presidente e dagli AD sulla base delle indicazioni e delle disamine
svolte dal CFO aziendale, dall'Organismo di Vigilanza Interno e dal Comitato di Gestione dei Rischi
per quanto di competenza. Le informazioni sono documentate nel riesame aziendale del Sistema di
Gestione, in cui sono analizzati dati e informazioni relativi all'anno solare chiuso e a valle del quale
il Gruppo, costituito da Presidente, Consiglieri Delegati e Rappresentante della direzione emettono
le decisioni per l'anno successivo.

E’ stato predisposto il documento “Disposizioni di Gruppo” che definisce compiti, responsabilita e
frequenza di informazioni di specifici report predisposti dalle differenti funzioni aziendali e che sono
trasmesse tramite il sistema informativo a tutto il top management del Gruppo.

ll Gruppo non ha, ad oggi, definito ed approvato un Piano di Sostenibilita, tuttavia ritiene che gli
impatti sociali, ambientali ed economici connessi all’attivita svolta siano rilevanti e da tenere in forte
considerazione. La responsabilita della governance in materia é assegnata ai suddetti organi e il
Gruppo prevede, in futuro, di definire una struttura dedicata alla gestione di tali aspetti.

La Capogruppo Impresa Pizzarotti & C. S.p.A., al fine di assicurare la correttezza e la trasparenza
dell’operativita aziendale, ha ritenuto opportuno adottare un Modello di Organizzazione, Gestione
e Controllo secondo quanto previsto dal D.Lgs. 231/01 oltre a specifici documenti che consentono
di indirizzare comportamenti orientati all’etica e all’integrita, quali ad esempio il Codice Etico, come
indicato di seguito. Il Consiglio di Amministrazione del Gruppo ha costituito nel 2006 la figura
dell’Organismo di Vigilanza. L’Organismo, sulla base delle informazioni pervenute o assunte
nell’azione di vigilanza, verifica l'applicazione del Codice Etico in relazione alla responsabilita
amministrativa del Gruppo, nonché il rispetto delle misure del Modello di Organizzazione, Gestione
e Controllo. A riprova dell'attenzione rivolta dal Gruppo al tema della prevenzione dei reati, con
particolare, ma non esclusivo, riferimento all'anti-corruzione e all'anti-riciclaggio, il Gruppo sta
portando avanti un processo di analisi ed approfondimento delle suddette tematiche nei vari paesi
esteri in cui opera, implementando altresi la redazione e l'adozione di specifici modelli di
prevenzione presso alcune realta del Gruppo, come ad esempio in USA, Svizzera e Romania.

 

Dichiarazione Consolidata Di Carattere Non Finanziario 14
